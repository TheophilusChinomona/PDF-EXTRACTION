{
  "subject": "Sesotho Puo ya Tlatsetso ya Pele (FAL) P1",
  "syllabus": "SC/NSC",
  "year": 2025,
  "session": "MOTSHEANONG/PHUPJANE",
  "grade": "12",
  "language": "Sesotho",
  "total_marks": 80,
  "groups": [
    {
      "group_id": "QUESTION 1",
      "title": "TEKOKUTLWISISO",
      "instructions": "Karolong ena o fuwe mefuta E MMEDI ya ditema. Bala le ho boha tema E NNGWE le E NNGWE. Araba ka lentswe LE LE LENG feela moo ho hlokehang, ntle le haeba potso e hloka tlhaloso kapa karabo e teletsana.",
      "questions": [
        {
          "id": "1.1",
          "parent_id": null,
          "text": "Ke polelo efe e re tsebisang hore Asanda e ne e se moithuti ya bohlale? Sheba seratswana sa 1.",
          "marks": 1,
          "scenario": "HA KE KGONNE, LE WENA O KA KGONA!\n\n1\tLebitso la ka ke Asanda Ngcikiza. Ke hlahetse torotswaneng ya Qumbu, Kapa Botjhabela. Sekolong se phahameng ke ne ke le moithuti wa bokgoni bo mahareng feela. Dithutong tsohle ha ho na e neng e nnatefela, e ntlhatswa qati jwalo ka Accounting. Mme o ile a phakisa ho lemoha lerato la ka thutong ena, a nkeletsa ho etsa dikrii ya B.Com Accounting e le hore ke tle ke ithutele ho ba Chartered Accountant, CA (SA).\n\n2\tHa ke fihla yunivesithing dintho di ile tsa nka mothinya oselesele. Morolo le boikitlaetso tseo ke neng ke na le tsona sekolong, tsa moyafala sa mohodi ha letsatsi le tjhaba. Noka ya bophelo ba yunivesithing ya phalla ka nna. Dibuka ka di tjhakela ya se be metswalle ya ka.\n\n3\tRuri ke nnete ha ho thwe ditsietsi di a bitsana. Ka robeha lengole lemong sa ho qetela. Ka eo nako, ke ne ke le dilemo tse mashome a mabedi le motso! Ntle le tikatiko ya letho o utlwisisa hantle hore taba ena e lebisa hokae. O opile kgomo lenaka! Sephetho ha se fihla ke ha sekepe se tebile ka nna. Ka tlameha ho ngola dithuto tsa tlatsetso dimojuleng tsohle. Ka bomadimabe, ka hloleha ho ya ngola hobane hona kgweding eo ya Pherekgong ka 2007, ke ha letsibolo la ka le hlaha.\n\n4\tJwale ka tjamelana le leeto la ho ba mme e monyenyane dilemong. Ka batla mosebetsi hore ke tsebe ho ikemela ditjheleteng. Ka lehlohonolo, ka o fumana hona kgweding eo ya Pherekgong. Na ho ne ho se ho fedile ka toro ya ka? Le letho! Ke ile ka ntshetsa pele dithuto tsa ka ke se ke sebetsa. Sena se bolela hore leeto la ho fihlella toro ya ka le ile la lelefala. Ka nako eo ho ne ho nyolosetsa, ke rejistara mojule o le mong ka selemo hore ke se ikimetse hobane ke ne ke se ke itjarile.\n\n5\tHo tshela letswai leqebeng le hlenneng, ka ba le ngwana wa bobedi hona lemong seo ka Tshitwe. Jwale ka tobana le phephetso ya ho hodisa bana ba babedi, mosebetsi, dithuto tsa ka le lelapa. Ka mora dilengwana ka atleha ho pasa dikrii eo ya ka empa ke so fihlelle tabatabelo ya ka ka botlalo. Ka ena nako ke ne ke hapa dikgau mosebetsing.\n\n6\t'O se ke wa nyahlatsa ditoro tsa hao. Etsa tsohle tseo o ka di kgonang o tla atleha.' Ka 2015 ka ba le ngwana wa boraro. Ha ke le matsatsing a phomolo ya ho pepa, ha tjhaba ho nna hore eka ke nyahladitse toro ya ka. Mohopolo oo o ile wa nkukunela ka ikutlwa eka ke itahlile. Jwalo kaha ke le mosadi ya matla ya leqoophe, ka etsa qeto ya ho ntsha matla ohle a ka a setseng hore ke phethahatse toro ya ka.\n\n7\tKa 2017 ka rejistara lengolo la diploma le Yunivesithi ya Afrika Borwa (UNISA) ka le pasa ka 2018. Moo ke qhanollotseng, ke robile monakedi, ka welwa ke koduwa. Lenyalo la ka la kena hara difefo tse ileng tsa le thuhakanya. Ka kena ke etswa sepetlele ke kula. Ka nako eo ka fihlelwa ke mohopolo wa hore ba ha Matela ke batho, le nna ke a inehela ke tela toro ya ka. Tlasetlase ka hare ho nna lentswe la nkeletsa hore ke se inehele.\n\n8\tHo kena sekolo, o hodisa bana ba bararo, o sebetsa, ha se papa ka lebese. Ke ne ke tsoha ka hora ya boraro mesong pele ho bohle hore ke kgone ho ba le dihora tse tharo tsa ho shebana le dibuka. Ka mora moo ke lokisetse bana tsa sekolo, ke nto itokisetsa ho ya mosebetsing. Ka bo hora ya 6 ka phirimana ke ne ke ipha nako le bona, ke ba thusa ka mosebetsi wa sekolo, ke pheha dijo tsa mantsiboya hore ka hora ya 8 ba robale. Ka mora moo ke shebane le mosebetsi oo ke tlileng le wona hae ho fihlela ka hora ya 11 bosiu.\n\n9\tTaolo ya nako ya ka e bile sebetsa seo ke se tsepamisetsang maikutlo haholo. Matsatsi a ka a phomolo mosebetsing, ke ne ke a sebedisa ho tlatselletsa ao ke ithutang ka ona. Qetellong ke ile ka fihlella toro ya ka ya ho ba CA ka mora leeto le lelelele. Ka 2020 ke ha ke fumana lengolo la CA ke na le dilemo tse 35, toro e phethahetse!\n\n[E fetoletswe le ho lokiswa ho tswa inthaneteng]",
          "context": null,
          "options": null,
          "match_data": null,
          "guide_table": null
        },
        {
          "id": "1.2",
          "parent_id": null,
          "text": "Re tsebiswa ke eng hore mme wa Asanda e ne e le motho ya rutehileng? Sheba seratswana sa 1.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.3",
          "parent_id": null,
          "text": "Ke lentswe lefe le nang le moelelo o le mong le 'mafolofolo' moleng wa 7?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.4",
          "parent_id": null,
          "text": "Nehelana ka diketso TSE PEDI tse bontshang hore bophelo ba Asanda bo ile ba fetoha ha a fihla yunivesithing. Sheba seratswana sa 2.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.5",
          "parent_id": null,
          "text": "Bolela ditholwana TSE PEDI tse bosula tsa bophelo ba Asanda ha a fihla yunivesithing.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.6",
          "parent_id": null,
          "text": "Bontsha phapano dipakeng tsa tshebetso ya Asanda ha a le yunivesithing le nakong eo a neng a se a sebetsa.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.7",
          "parent_id": null,
          "text": "Hantlentle ho bolelwang ka polelwana e ntshofaditsweng polelong e latelang?\n\nHo kena sekolo, o hodisa bana ba bararo, o sebetsa, ha se papa ka lebese.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.8",
          "parent_id": null,
          "text": "Bolela dintlha TSE PEDI tse bontshang hore Asanda o ne a na le boikarabello baneng ba hae. Sheba seratswana sa 8.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.9",
          "parent_id": null,
          "text": "Kgetha karabo e nepahetseng ka ho fetisisa. Ngola tlhaku feela A–D. \n\nMongodi o sebedisitse sekapuo sefe polelwaneng ena. Fana ka lebaka la karabo ya hao.\n\nNoka ya bophelo ba yunivesithing ya phalla ka nna:",
          "marks": 2,
          "scenario": null,
          "context": null,
          "options": [
            {
              "label": "A",
              "text": "Tarakanyo"
            },
            {
              "label": "B",
              "text": "Tshwantshiso"
            },
            {
              "label": "C",
              "text": "Pebofatso"
            },
            {
              "label": "D",
              "text": "Lepata"
            }
          ],
          "match_data": null,
          "guide_table": null
        },
        {
          "id": "1.10",
          "parent_id": null,
          "text": "Ke mabaka afe A MABEDI a ka sehloohong a ileng a etsa hore Asanda a diehe ho fihlella ditoro tsa hae?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.11",
          "parent_id": null,
          "text": "Ke ketsahalo efe e ileng ya roba moya wa Asanda ka ho fetisisa leetong la ho phethahatsa toro ya hae? Fana ka lebaka la karabo ya hao.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.12",
          "parent_id": null,
          "text": "O nahana hore mongodi o fihlelletse sepheo sa hae ka tema ee? Fana ka lebaka la karabo ya hao.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.13",
          "parent_id": null,
          "text": "Tshohla tshebediso ya sekapuo se sebedisitsweng polelong e latelang.\n\nMorolo le boikitlaetso tseo ke neng ke na le tsona sekolong, tsa moyafala sa mohodi ha letsatsi le tjhaba.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.14",
          "parent_id": null,
          "text": "Ntle le letshwao la WIFI le setshwantshong, ke dintho dife tse ding TSE PEDI tse re tsebisang hore diketsahalo tse setshwantshong ke tsa mehleng ena ya thekenoloji.",
          "marks": 2,
          "scenario": "TEMA YA B\nBoha tema ena e latelang, ebe o araba dipotso tse hlahang tlasa yona.\n[Visual Description: A photo of people sitting on a train or bus. Some are looking down at phones or tablets. Numbered markers (1, 2, 3, 4, 5) highlight different individuals or objects like a WiFi symbol.]\n[Se nkuwe le ho hlophiswa ho tswa ho http://www.jluggage.com]",
          "context": null,
          "options": null,
          "match_data": null,
          "guide_table": null
        },
        {
          "id": "1.15",
          "parent_id": null,
          "text": "Ke dintho dife TSE PEDI tseo batho ba nomoruweng 2–4 ba tshwanang ka tsona?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.16",
          "parent_id": null,
          "text": "Na o dumellana le mohopolo wa hore e ka nna yaba batho ba setshwantshong ba tswa mosebetsing?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "KGUTSUFATSO",
      "instructions": "Bala ditaba tsa tema e latelang ebe o di kgutsufatsa ka ho ngola dintlha TSE SUPILENG, ka ditsela tseo motho a ka hlolang ho inyatsa ka tsona.\n\nDITAELO\n1. Ngola dipolelo TSE SUPILENG, tse phethahetseng.\n2. Mantswe e be A SA FETENG a 70.\n3. Nomora dipolelo tsa hao ho tloha ho 1 ho ya ho 7.\n4. Ngola ntlha E LE NNGWE feela polelong ka nngwe.\n5. Qetellong ya kgutsufatso ya hao, bontsha palo ya mantswe ao o a sebedisitseng ka masakaneng.",
      "questions": [
        {
          "id": "2",
          "parent_id": null,
          "text": "Bala ditaba tsa tema e latelang ebe o di kgutsufatsa ka ho ngola dintlha TSE SUPILENG, ka ditsela tseo motho a ka hlolang ho inyatsa ka tsona.",
          "marks": 10,
          "scenario": "TEMA YA C\n\nDITSELA TSA HO HLOLA HO INYATSA\n\nHo inyatsa ke lefu le kotsi haholo le etsang hore mokudi wa lona, a ipone eka ha a tshwane le batho ba bang. Motho ya inyatsang o iphumana a tshaba le ho kena ka hara ba bang ka lebaka la ho hloka boitshepo. Boholo ba nako motho ya inyatsang o dula a nahanne hore ho ntse ho buuwa ka yena leha ho se jwalo.\n\nHa ho bonolo ho moinyatsi ho nahana ka tsela e ntle, e mo ahang kamehla. Ho bohlokwa ho bainyatsi ho tseba hore ho inyatsa ho ka hlolwa ke motho ka boyena. Moinyatsi o lokela ho iqenehela kamehla, a se dule a ikomanya le ho ikutlwela bohloko. Hape ho bohlokwa hore moinyatsi a se dulele ho ikahlola maemong a fapaneng ao a iphumanang a le ho ona. Lehlatsipa la ho inyatsa le lokela ho ipolella kgafetsa hore le bohlokwa. Ho feta moo, le bue tse ntle, tse molemo feela ka molomo wa lona ka nako tsohle bakeng sa ho ikgothatsa.\n\nHo bohlokwa haholo hore moinyatsi a ipehele meedi le dipehelo tse fihlellehang ha bobebe. A boele a se kgathatsehe ha a sa fihlelle tse ding tsa dipehelo tseo, a batle tshehetso ho ba bang. Ho dieha ho fihlella dipehelo tse itseng, ha ho bolele hore motho a ke ke a hlola a etsa jwalo. Kahoo ho a hlokeha hore motho leha a ka inyatsa hakae, mohla a fihlelletseng tse itseng a itebohe, e le hona ho ikgopotsa hore ho inyatsa ke lefu le bohloko le sulafalletsang le monga lona.\n\n[E qotsitswe, ya fetolelwa le ho hlophiswa botjha ho tswa google]",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "PAPATSO",
      "instructions": "Bala o be o bohe papatso e latelang, ebe o araba dipotso tsa manollo ya papatso le tshebediso ya puo.",
      "questions": [
        {
          "id": "3.1",
          "parent_id": null,
          "text": "Ntle le ditshwantsho, ke lewa lefe LE LE LENG la bobapatsi leo mmapatsi a le sebedisitseng papatsong ee?",
          "marks": 1,
          "scenario": "TEMA YA D\n[Visual Description: An advertisement for 'Bruno Nutty Peanut' bar showing a man performing a parkour move or jumping actively. Text includes: 'Hlantshwa ke yona!', 'Na o e hlanyetsa ho lekaneng?', and bullet points below.]\n\n• Bruno e entswe ka matokomane, yokathe le outsu.\n• E loketse bohle ba dulang ba le maphathephathe, ba sebetsa ka thata.\n• Ikutlwe o le matla, o le morolo!\n• Se salle morao, kgema le dinako!\n\n[Se qotsitswe le ho lokiswa ho tswa ho: www.black and white pictures]",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Sehlahiswa se bapatswang se reretswe bomang? Fana ka lebaka la karabo ya hao.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Kgetha karabo e nepahetseng ka ho fetisisa ho (A−D). Ngola karabo e nepahetseng kapa tlhaku feela. O be o nehelane ka lebaka la karabo ya hao.\n\nHobaneng babapatsi ba sa kenya mekgwa eo bareki ba ka ikgokahanyang le bona ka yona?",
          "marks": 2,
          "scenario": null,
          "context": null,
          "options": [
            {
              "label": "A",
              "text": "Hobane sehlahiswa sena se a tsebahala."
            },
            {
              "label": "B",
              "text": "Hobane sehlahiswa sena ha se setjha haholo."
            },
            {
              "label": "C",
              "text": "Hobane sehlahiswa sena ha se setjha."
            },
            {
              "label": "D",
              "text": "A le C"
            }
          ],
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Sepheo sa potso e sa hlokeng karabo papatsong ee ke sefe?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Na mmapatsi o atlehile ho tshehetsa molaetsa wa papatso ee ka tshebediso ya setshwantsho sa monna ya papatsong? Fana ka lebaka la karabo ya hao.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "KHATHUNU",
      "instructions": "Bala o bohe khathunu ena e latelang, ebe o araba dipotso tse tla e latela.",
      "questions": [
        {
          "id": "4.1",
          "parent_id": null,
          "text": "Puo ya sefahleho ya monna ya khathunung, e re tsebisa eng ka seo a se entseng?",
          "marks": 1,
          "scenario": "TEMA YA E\n[Visual Description: A cartoon showing a man pushing a shopping trolley through a market or shop. He looks weary but satisfied. Thought bubble: 'Ha ho ya kileng a thaba jwalo ka nna lefatsheng lohle. Mofufutso wa ka ha o a tswela boyeng jwalo ka wa ntja. Ruri ke tsamaile hantle hampe.' Signs in background say 'CHINA', 'AFRIKA'.]\n\nSe qotsitswe le ho lokiswa ho tswa ho: www.black and white pictures]",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Sepheo sa mokhathunu ke sefe ka tatolano e sebedisitsweng polelong e latelang?\n\nRuri ke tsamaile hantle hampe.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Pheteletso e sebedisitsweng polelong e latelang, e totobatsa monahano ofe wa monna ya khathunung?\n\nHa ho ya kileng a thaba jwalo ka nna lefatsheng lohle.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Kgetha karabo e nepahetseng ka ho fetisisa ho (A−D). Ngola karabo e nepahetseng kapa tlhaku feela. O be o nehelane ka lebaka la karabo ya hao. \n\nMonna ya khathunung o bolelang ka polelo ee, 'mofufutso wa ka ha o a tswela boyeng jwalo ka wa ntja?' \n\nO bolela hore o sebeleditse …",
          "marks": 2,
          "scenario": null,
          "context": null,
          "options": [
            {
              "label": "A",
              "text": "moo a bonang teng."
            },
            {
              "label": "B",
              "text": "moo a sa boneng teng."
            },
            {
              "label": "C",
              "text": "seo a se ratang."
            },
            {
              "label": "D",
              "text": "seo a sa se rateng."
            }
          ],
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Tshohla tomatso khathunung ena.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "DIBOPEHO LE MELAO YA TSHEBEDISO YA PUO",
      "instructions": null,
      "questions": [
        {
          "id": "5.1.1",
          "parent_id": "5.1",
          "text": "Bohlokwa ba tshebediso ya lentswe lee 'mojarohadi' ke bofe? Sheba mola wa 4.",
          "marks": 2,
          "scenario": "TEMA YA F\n\nMORWALO WA HO PATA MAIKUTLO\n\n1\tMusa Khanyile, ngaka e sebetsanang le mahloko a kelello, e dulang Motsekapa o re, 'setjhaba se hanela bashanyana ho pepesa maikutlo a bona, mme ka lebaka leo bashanyana ba phonyohuwa ke monyetla o motle wa ho tseba ho phela le maikutlo a bona. Ba hola jwalo ka dikamele ba jere morwalo, mojarohadi wa maikutlo a hatelletsweng, a patilweng. Ditholwana tsa ketso ena di iponahatsa ka setjhaba se tletseng banna ba hlolehang ho busa maikutlo.' O boela a tlatselletsa ka ho lemosa hore banna ba mofuta ona, ha ba iphumana ba le ka mosing, ba kgetha dikgoka ba etse dintho ka manganga. 'Bashanyana ha ba a tswalwa ba le ditlhong ho bontsha maikutlo a bona empa feela menyetla e jwalo e hlothwa ho bona,' ho sa realo Musa.\n\n2\tSetjhabeng se kang sena sa Afrika Borwa moo dikgoka di renang kgahlanong le basadi le bana, re bona ho ntse ho kgomaretswe dikelello tsane tsa boholoholo tse kgothalletsang kgatello ya maikutlo. Musa o re bashanyana ba tlameha ho dumellwa ho ala maikutlo a bona, ba ntshe se dipelong tsa bona. Ba se hlabe hloohong ha ho tlameha jwalo. Ho ke ho leswe dipolelopolelo tse kang, 'o moshanyana ya jwang ya itshwereng jwalo ka banana?'\n\n[E fetoletswe le ho lokiswa ho tswa makasineng wa Jet Club, Phupjane 2021]",
          "context": null,
          "options": null,
          "match_data": null,
          "guide_table": null
        },
        {
          "id": "5.1.2",
          "parent_id": "5.1",
          "text": "Hobaneng mongodi a kgethile ho sebedisa lentswe, 'hlothwa' e seng 'nkwa'? Sheba mela ya 8–10.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.3",
          "parent_id": "5.1",
          "text": "Mongodi o sebedisitse lebitsomararane lena, 'dipolelopolelo' ka sepheo sefe? Sheba mela ya 15–16.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.4",
          "parent_id": "5.1",
          "text": "Tlohelo e sebedisitsweng sekapolelong se latelang e sebedisitswe ka maikemisetso afe? Sheba mela ya 14–15.\n\nBa se hlabe hloohong ha ho tlameha jwalo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.5",
          "parent_id": "5.1",
          "text": "Kgetha karabo e nepahetseng ka ho fetisisa ho (A−D). Ngola karabo e nepahetseng kapa tlhaku feela. O be o fane ka lebaka la karabo ya hao. \n\nPolelwaneng ena, '... Afrika Borwa moo dikgoka di renang …', ho sebedisitswe …",
          "marks": 2,
          "scenario": null,
          "context": null,
          "options": [
            {
              "label": "A",
              "text": "pheteletso."
            },
            {
              "label": "B",
              "text": "motapo."
            },
            {
              "label": "C",
              "text": "pebofatso."
            },
            {
              "label": "D",
              "text": "mothofatso."
            }
          ],
          "match_data": null,
          "guide_table": null
        },
        {
          "id": "5.1.6",
          "parent_id": "5.1",
          "text": "Phapano ya masupi a sebedisitsweng polelong ena e latelang ke efe? \n\nSetjhabeng se kang sena sa Afrika Borwa moo dikgoka di renang kgahlanong le basadi le bana, re bona ho ntse ho kgomaretswe dikelello tsane tsa boholoholo tse kgothalletsang kgatello ya maikutlo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.7",
          "parent_id": "5.1",
          "text": "Na mongodi o fihlelletse sepheo sa hae ka karaburetso e seratswananeng sa 1 meleng ya 4–5? Fana ka lebaka la karabo ya hao.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.2.1",
          "parent_id": "5.2",
          "text": "Sepheo sa tshebediso ya polelwana ena mantsweng a titjhere ke sefe?\n\nKe bua le wena hoseng le mantsiboya.",
          "marks": 2,
          "scenario": "TEMA YA G\n[Visual Description: A cartoon of a teacher and a student. Teacher says: 'Etsa o qete moshanyana towe! Ke bua le wena hoseng le mantsiboya.' Student, holding a phone, says: 'Ke ntse ke ngolla hona selefounung mona. Ha o bone?']\n\n[Se qotsitswe le ho lokiswa ho tswa ho: www.black and white pictures]",
          "context": null,
          "options": null,
          "match_data": null,
          "guide_table": null
        },
        {
          "id": "5.2.2",
          "parent_id": "5.2",
          "text": "Mantswe a moshanyana enwa a amana jwang le puo ya hae ya mmele?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.2.3",
          "parent_id": "5.2",
          "text": "Lebotsi le sebedisitsweng polelong e latelang le sebedisitswe ka sepheo sefe?\n\nKe ntse ke ngolla hona selefounung mona. Ha o bone?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 15223,
    "cached_tokens_saved": 0
  }
}