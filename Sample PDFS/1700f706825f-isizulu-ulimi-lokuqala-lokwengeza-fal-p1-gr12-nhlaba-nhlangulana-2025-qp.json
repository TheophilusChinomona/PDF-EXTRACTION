{
  "subject": "IsiZulu Ulimi Lokuqala Lokwengeza (FAL) P1",
  "syllabus": "SC/NSC",
  "year": 2025,
  "session": "NHLABA/NHLANGULANA",
  "grade": "12",
  "language": "IsiZulu",
  "total_marks": 80,
  "groups": [
    {
      "group_id": "QUESTION 1",
      "title": "ISIVIVINYO SOKUQONDISISA",
      "instructions": "Fundisisa UMBHALO A bese uphendula imibuzo ezolandela.",
      "questions": [
        {
          "id": "1.1.1",
          "parent_id": "1.1",
          "text": "Yiliphi ithalente azalwa nalo uMafika?",
          "marks": 1,
          "scenario": "IKUSASA ASILAZI UKUTHI LISIPHATHELENI\n\n1 Impilo yethu isezandleni zoMdali, nguye owazi konke ngekusasa lethu. Kwaba njalo nakuMafika Khumalo, insizwa yaseNdlende esigodini sakwaNgoza. Umfo kaMntungwa wazalwa efumbethe ithalente lokudlala ibhola lezinyawo. Iphupho lakhe kwakungukuba umdlali ovelele futhi ohlonishwa umhlaba wonke.\n\n2 UMafika waqala ukubonakala esemncane nje ukuthi uzoba umpetha emdlalweni webhola likanobhutshuzwayo. Uyise, uNdoda, wamfunela isikole esasikhuthaza izingane kwezemidlalo. Wangena uMafika eMbayimbayi LP School eneminyaka eyisi-7. Isikole sakhe sasiyibanga elingamakhilomitha ama-3 kodwa akakugqizanga qakala lokho ngoba wayezoqala uhambo lwephupho lakhe kwezemidlalo. Endleleni lapho eya nalapho ebuya esikoleni wayehamba ekhahlela ibhola lakhe lesikhumba. Eseqalile kulesi sikole othisha bezemidlalo baqala ukuqaphela ikhono lakhe kwezemidlalo, ikakhulukazi ebholeni likanobhutshuzwayo. Ngenkathi isikole sihlunga abadlali abazongena eqenjini elibalulekile lemidlalo, uMafika wakhethwa kuqala. Abafundi bamqamba igama elithi uBullet ngenxa yamashodi ayewashaya uma efaka amagoli.\n\n3 Impilo kaMafika yashintsha ngokuphazima kweso mhla bedlala imiqhudelwano yomkhumulajezi nezikole ezahlukene. Kule midlalo kwakukhona nabaphathi bamaqembu ahlonishwayo ebholeni laseNingizimu Afrika, babezokhetha abafana abancane abazozikhulisela bona emaqenjini abo. Leli kwakuyithuba lokufeza amaphupho akhe kwezemidlalo. Ngomdlalo wokuqala wonke amehlo ayethe njo kuMafika ngendlela ayekhombisa ngayo ikhono lokudlala ibhola. Umdlalo usaqhubeka, kusemnandi kwabonakala ngoMafika egingqika phansi kanti omunye wabadlali abayizimbangi usemkhahlele kabuhlungu emlenzeni wesokunxele. Wayebonakala ukuthi ulimele kakhulu okwenza nokuthi nabosizo lokuqala bamphuthumise esibhedlela ngokushesha.\n\n4 Esibhedlela odokotela bazama ukuhlolisisa lapho elimele khona kodwa kwanhlanga zimuka nomoya. Wayekhala ngezinhlungu azizwa ngaphakathi emlenzeni. Kwasiza ukuba anikwe umjovo olalisayo ukuze aphumule ezinhlungwini. Odokotela babedidekile bengayitholi inkinga edala ubuhlungu obungaka ngoba kwakungekho thambo eliphukile. Emva kokucwaningisisa bathola ukuthi umsuka wenkinga udalwa uhlobo lomdlavuza wamathambo obizwa ngokuthi yi-osteosarcoma. Kwacaca ukuthi ukulimala kwakhe kwakungekhona okwakudala ubuhlungu emlenzeni kodwa kwasiza ukuveza isifo esasingambulala kunganakiwe. Lezi zindaba zaba buhlungu kakhulu emndenini wakhe nasesikoleni ayefunda kusona. Waqala ukwelashelwa lo mdlavuza ngokwesigaba sokuqala esibizwa ngechemotherapy engazange ibe yimpumelelo. Kwadingeka ukuthi odokotela bavumelane nomndeni ukuthi umlenze wakhe unqunywe. Azamukelekanga kahle lezi zindaba kuMafika nomndeni. Uthishomkhulu wesikole sakhe wayemvakashela esibhedlela futhi ekhuthaza nomndeni ukuba usithembe isinqumo sodokotela ukuze kuhlengeke impilo kaMafika. Ngempela uMafika wakwamukela ukunqunywa umlenze. Kusukela lapho wabe esehamba ngezinduku impilo yakhe yonke.\n\n5 UMafika waqala ukubuka impilo ngendlela ehlukile, wazitshela ukuthi angeke avumele lesi simo siqede ngempilo yakhe. Waqhubeka nesikole waze waqeda ibanga le-12. Ngelinye ilanga wamenywa emcimbini womdanso wentsha. Kulo mcimbi wathatheka kakhulu ngesikhathi umfana wangakubo, uBobo, enza ezibukwayo ngemidanso enhlobonhlobo. Wacela uBobo ukuba amfundise ukudansa. Wayezilolonga ubusuku nemini esebenzisa izinduku ahamba ngazo ukwenza imidanso ehlukene. UBobo wamkhuthaza ukuba ajoyine iqembu lomdanso wasemgwaqeni elalizilolonga njalo ngamaSonto. Emncintiswaneni wokuqala owaba khona ehholo lomphakathi, uMafika washiya abantu abaningi bemangele ngenxa yekhono alikhombisa lapho edansa ngomlenze owodwa, eshwibeka ngezinduku. Wabuya nendondo yegolide kulo mncintiswano. Emuva kwalo mncintiswano wathatha isinqumo sokuya ekolishi lokudansa ukuze abe neziqu zokuqeqesha abanye abasesimeni esinjengesakhe.\n\n6 Ukukhuphula izinga kwezomdanso kwavulela uMafika iminyango eminingi. Omunye wosaziwayo kwezomculo nomdanso wacela ukusebenzisana naye kwenye yezingoma zakhe. Kwaba ukuqala kodumo lwakhe-ke lokho, wagcina esevula isikole somdanso emphakathini wangakubo esasimukela nabantu abakhubazekile. Lokhu kwaba yingqophamlando. Maningi amathuba omsebenzi avuleka, isikole sathola nokuxhaswa ngamazwe ahlukene. Saqanjwa ngokuthi iMafika Dance Academy. Ngaphandle kokuphatha lesi sikole, uMafika wayephinde amenywe ezindaweni ezahlukene ukuzonika izinkulumo ezikhuthazayo ukuba umuntu angaphonsi ithawula empilweni uma ehlelwa isimo esicishe sifane nesakhe.\n\n7 Impela ikusasa alaziwa. Akekho owayazi ukuthi uMafika uyogcina esehlonishwa umhlaba wonke.",
          "context": null,
          "options": null,
          "match_data": null,
          "guide_table": null
        },
        {
          "id": "1.1.2",
          "parent_id": "1.1",
          "text": "Bhala OKUBILI okwenza ukuthi uMafika afunde eMbayimbayi LP School?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.3",
          "parent_id": "1.1",
          "text": "Wangena kanjani uMafika eqenjini lebhola lesikole?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.4",
          "parent_id": "1.1",
          "text": "Yini eyenza ukuthi uMafika abizwe ngoBullet?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.5",
          "parent_id": "1.1",
          "text": "Sibizwa ngokuthini isifo esasiphethe uMafika?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.6",
          "parent_id": "1.1",
          "text": "Yini ekhombisa ukuzwelana nomndeni kaMafika eyenziwa nguthishomkhulu? Nikeza amaphuzu AMABILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.7",
          "parent_id": "1.1",
          "text": "Khetha impendulo efanele kulezi ozinikeziwe. Ukungagqizi qakala kuchaza ...",
          "marks": 1,
          "scenario": null,
          "context": null,
          "options": [
            {
              "label": "A",
              "text": "ukungabi nandaba."
            },
            {
              "label": "B",
              "text": "ukungabi nalwazi."
            },
            {
              "label": "C",
              "text": "ukungabi nathemba."
            },
            {
              "label": "D",
              "text": "ukungabi nasibindi."
            }
          ],
          "match_data": null,
          "guide_table": null
        },
        {
          "id": "1.1.8",
          "parent_id": "1.1",
          "text": "Tomula umusho ophelele osendabeni ositshela ukuthi nodokotela babengazi ukuthi yini imbangela yobuhlungu ayebuzwa uMafika.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.9(a)",
          "parent_id": "1.1.9",
          "text": "Chaza lesi simo sokukhuluma njengoba sisetshenzisiwe endabeni: Impilo kaMafika yashintsha ngokuphazima kweso.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.9(b)",
          "parent_id": "1.1.9",
          "text": "Chaza lesi simo sokukhuluma njengoba sisetshenzisiwe endabeni: Esibhedlela odokotela bazama ukwehlisa izinhlungu kodwa kwanhlanga zimuka nomoya.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.10",
          "parent_id": "1.1",
          "text": "Chaza ukuthi kwamsiza kanjani uMafika ukungalilahli ithemba ngempilo yakhe. Bhala amaphuzu AMATHATHU.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.11",
          "parent_id": "1.1",
          "text": "Phawula ngesifundo ositholile ngokufunda le ndaba?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.12",
          "parent_id": "1.1",
          "text": "Ngokucabanga kwakho kungabe bonke abantu abakhubazekile banalo ithuba lokuphumelela ezimpilweni zabo? Sekela impendulo yakho ngephuzu ELILODWA.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.1",
          "parent_id": "1.2",
          "text": "Bhala OKUBILI okwenziwa abesifazane uma besemakhaya ngokwesithombe sesi-2.",
          "marks": 2,
          "scenario": null,
          "context": "UMBHALO B (OBUKWAYO) - Ikhaya nequsasa lesizwe. ISITHOMBE SOKU-1: Owesifazane onemishini yasemsebenzini nezikweletu. ISITHOMBE SESI-2: Owesifazane owenza imisebenzi eminingi yasendlini ngesikhathi esisodwa (multitasking).",
          "options": null,
          "match_data": null,
          "guide_table": null
        },
        {
          "id": "1.2.2",
          "parent_id": "1.2",
          "text": "Yini ekhombisa ukuthi owesifazane osesithombeni soku-1 umangele? Bhala OKUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.3",
          "parent_id": "1.2",
          "text": "Uyavumelana yini nokuthi abantu besifazane bafaniswe nembokodo? Sekela impendulo yakho ngephuzu ELILODWA, ubhekise ezithombeni ezingenhla.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "UKUFINGQA",
      "instructions": "Fundisisa UMBHALO C bese uwufingqa ngamaphuzu ayi-7, ubhale ngezimbangela zokuqwasha.",
      "questions": [
        {
          "id": "2",
          "parent_id": null,
          "text": "Bhala ngemisho ephelele. Amagama angeqi/angadluli kwangama-60. Imisho yakho mayibe nezinombolo kusukela kweyoku-1 kuya kweye-7. Bhala iphuzu elilodwa emshweni ngamunye. Ekugcineni kwamaphuzu wonke owabhalile bhala inani lamagama owasebenzisile.",
          "marks": 10,
          "scenario": "HAWU, NGAZE NGAQWASHA!\n\nUkuqwasha yilapho ubuthongo buphela nya noma bungafiki ngesikhathi okufanele ulale ngaso. Ukuqwasha kuwukuphazamiseka okudalwa izinto ezahlukene. Kuningi okwenza ukuthi umuntu azithole ekulesi simo sokuqwasha.\n\nKukhona imithi namaphilisi enzelwe ukusiza abantu ukuba balale kahle ebusuku. Imithi namaphilisi akusebenzi ngokufana kumuntu nomuntu. Kwabanye kwenza baphelelwe ubuthongo, kuvuke nezifo ezibaphethe. Ngaleyo ndlela ubuthongo babo buyaphazamiseka.\n\nIsimo somnotho sithinta wonke umuntu. Imali iyinkinga kumuntu ongenayo, onencane noneningi. Kukhona abantu abagcina beqwasha ngenxa yemali, okungaba izikweletu noma ukungazi ukuthi bazoyisebenzisa kanjani.\n\nAbantu bayathanda ukudla kakhulu noma baphuze izinto ezimnandi ngezikhathi zasebusuku. Ukudla neziphuzo ezihlohlozayo nezinoshukela omningi kunika umdlandla bese ubuthongo buphela nya ngesikhathi sokulala, okungenza ukuthi umuntu kuze kuse engalele. Odokotela bathi ushukela ukhuphula umdlandla kumuntu.\n\nUkulala emini kuba nezinselelo eziningi. Imizimba yakhelwe ukuba iphaphame emini ukuze ibe nesikhathi esikahle sokuphumula ebusuku. Ukulala emini kuphazamisa isigqi sokusebenza komzimba bese ubuthongo buyanqamuka noma buphele ngesikhathi sokulala.\n\nEbusuku kulindeleke ukuthi kube nokuthula. Ukunyakaza okwenzeka ebusuku nomsindo kuyamphazamisa umuntu olele, agcine esehleli engasakwazi ukulala. Lokhu kungaba umsindo oqhamuka ngaphandle noma ngaphakathi endlini.\n\nKuthiwa ingqondo nenhliziyo ekhathazekile ayiphumuli. Ingcindezi nokhwantalala kwenza umuntu acabange kakhulu, ubuthongo bungafiki noma bunqamuke kungakasi. Omunye umuntu ugcina esehlaselwa izifo eziningi.\n\nAmazwe ngamazwe anezikhathi ezahlukene, kwenye indawo bayavuka kanti kwenye bayalala, njalonjalo. Ukufika ezweni elinesikhathi esihlukile kunalesi osijwayele kuphazamisa isikhathi sakho sokulala bese ugcina ungalele ngesikhathi okulalwa ngaso kulelo zwe.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "UHLELO NOKUSETSHENZISWA KOLIMI",
      "instructions": "Bukisisa UMBHALO D bese uphendula imibuzo ezolandela.",
      "questions": [
        {
          "id": "3.1",
          "parent_id": null,
          "text": "Yini ekhangiswayo kulesi sikhangiso esingenhla?",
          "marks": 1,
          "scenario": "ISINKWA ISUTHA\nSesifikile esitolo sangakini!\nThatha ucezu lwesinkwa njalo ekuseni!\nMmm … iSutha, ithambile, imnandi futhi ifreshi!\n• Wake walibona ibhulakufesi elingenaso isinkwa?\n• Isinkwa siyintandokazi kuyona yonke imindeni.\n• Sikugcina unamandla usuku lonke.\n• Senza abantwana bakhule behlakaniphile.\n• Intengo yaso ilungele ompofu nocebile.\n• Usidla nanoma yini.\nThola ucezu lwempilo\nUngaphuthelwa!\nThenga isinkwa esisodwa uthole esinye mahhala!\nSUTHA NGESUTHA NAMHLANJE!",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Bhala OKUBILI okwenziwa yilesi sinkwa empilweni yomuntu.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Khetha impendulo efanele kulezi ozinikiwe, echaza uhlobo lomuzwa oqukethwe yilo musho olandelayo: Mmm … iSutha, ithambile, imnandi futhi ifreshi!",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Wokwesaba"
            },
            {
              "label": "B",
              "text": "Wokucasuka"
            },
            {
              "label": "C",
              "text": "Wokujabula"
            },
            {
              "label": "D",
              "text": "Wosizi"
            }
          ],
          "match_data": null,
          "guide_table": null
        },
        {
          "id": "3.4(a)",
          "parent_id": "3.4",
          "text": "Bhala ubuningi bamagama abhalwe ngokugqamile kule misho elandelayo: Thatha ucezu lwesinkwa njalo ekuseni.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.4(b)",
          "parent_id": "3.4",
          "text": "Bhala ubuningi bamagama abhalwe ngokugqamile kule misho elandelayo: Intengo yaso ilungele ompofu nocebile.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Bhala umusho onolimi oluhehayo kulesi sikhangiso.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "Ngokucabanga kwakho kunamuphi umthelela ukusetshenziswa kwezithombe kulesi sikhangiso?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "UHLELO NOKUSETSHENZISWA KOLIMI",
      "instructions": "Bukisisa UMBHALO E bese uphendula imibuzo ezolandela.",
      "questions": [
        {
          "id": "4.1",
          "parent_id": null,
          "text": "Yini ekhombisa ukuthi uJuba ucela imali kubantu?",
          "marks": 2,
          "scenario": "UMBHALO E (OFUNDWAYO NOBUKWAYO) - Ikhathuni\nUmlingiswa 1 (owesilisa ohlala ezitaladini): Hawu waze wayingilosi! Nalokhu kugula okudalwa yindlala sekuyoba ngozi makhaza. Ngiyazama ukuthola usizo kodwa lutho, isiminingi le minyaka ngihlala ezitaladini.\nUmlingiswa 2 (Juba): Juba, bamba nakhu okuya ngasethunjini. Ngiyathemba ngeke ukudayise. Kusasa ngizozama ukukunika ublankethi wokulala.",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Ucabanga ukuthi sinjani isimo sezulu ngokwekhathuni? Sekela impendulo yakho ngephuzu ELILODWA.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Khetha impendulo efanele kulezi ozinikiwe echaza umuntu obizwa ngengilosi:",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Onemali eningi."
            },
            {
              "label": "B",
              "text": "Onomusa kwabanye."
            },
            {
              "label": "C",
              "text": "Othenga ukudla."
            },
            {
              "label": "D",
              "text": "Othanda ukupheka."
            }
          ],
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Bhala isizathu ESISODWA esenza abantu bagcine sebehlala ezitaladini.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Chaza isimo sokukhuluma esibhalwe ngokugqamile ekhathunini: 'okuya ngasethunjini'.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Yikuphi ongakwenza ukuqeda ukwanda kwabantu abahlala ezitaladini uma unikwa ithuba? Bhala amaphuzu AMABILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "UHLELO NOKUSETSHENZISWA KOLIMI",
      "instructions": "Fundisisa UMBHALO F bese uphendula imibuzo ezolandela.",
      "questions": [
        {
          "id": "5.1.1",
          "parent_id": "5.1",
          "text": "Guqula lo musho ube inkathi yamanje eqhubekayo: Abanye abantu balithenga ngoba benemali.",
          "marks": 1,
          "scenario": "UMBHALO F (OFUNDWAYO)\nUthi uyazi ukuthi iwashi libaluleke kanjani? Iwashi aliniki isikhathi kuphela kodwa ungahlobisa ngalo. Abanye abantu balithenga ngoba benemali. Lona lisiza abantu ngokubakhumbuza isikhathi. Esikhathini samanje wonke amaselula nawo aveza isikhathi. Lokhu kwenza amawashi angabe esathengwa kakhulu. UXulu uthengela izingane zakhe amawashi kanokusho. Izingane zakhe zithanda amawashi egolide. Phela onkabi laba bayathanda ukuba onontandakubukwa. Izingane zikaXulu zithi; 'Thina asiwafaki amawashi ayi-fake.' Amanye amawashi abo anamabhande ezikhumba zangempela. Umfana mumbe wangena belele wantshontsha wonke amawashi abo. Izigebengu ziyawathanda amawashi abizayo, ziwadayisa kalula.",
          "context": null,
          "options": null,
          "match_data": null,
          "guide_table": null
        },
        {
          "id": "5.1.2",
          "parent_id": "5.1",
          "text": "Bhala inhloko yalo musho olandelayo bese uyisebenzisa emshweni ozakhele wona: Lona lisiza abantu ngokubakhumbuza isikhathi.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.3",
          "parent_id": "5.1",
          "text": "Guqula amagama AMABILI akubakaki abe ondaweni/izandiso zendawo: (Ikhaya uXulu) banamawashi kanokusho.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.4",
          "parent_id": "5.1",
          "text": "Hlobo luni lwesabizwana olukhonjiswa yigama elibhalwe ngokugqamile kulo musho olandelayo: Esikhathini samanje wonke amaselula nawo aveza isikhathi.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.5",
          "parent_id": "5.1",
          "text": "Bhala lo musho olandelayo ukhombe ukuphika/ukulandula: Izingane zakhe zithanda amawashi egolide.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.6",
          "parent_id": "5.1",
          "text": "Bhala isinciphiso segama elibhalwe ngokugqamile: Amanye amawashi abo anezikhumba zangempela.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.7",
          "parent_id": "5.1",
          "text": "Hlobo luni lwesakhi olubhalwe ngokugqamile kuleli gama elikulo musho olandelayo: Umfana mumbe wangena belele wantshontsha wonke amawashi abo.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.8",
          "parent_id": "5.1",
          "text": "Hlanganisa le misho elandelayo ibe umusho OWODWA: Abantu bayasaba ukugqoka amawashi abizayo. Izigebengu ziyawathatha amawashi abizayo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.1.9",
          "parent_id": "5.1",
          "text": "Guqula umusho olandelayo ube inkulumo-mbiko: Izingane zikaXulu zithi; 'Thina asiwafaki amawashi ayi-fake.'",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.2.1",
          "parent_id": "5.2",
          "text": "Phinda ubhale lo musho olandelayo ulungise amaphutha: 'Gijima, gijima! Nangu uebony efuna ukukudlula.'",
          "marks": 2,
          "scenario": null,
          "context": "UMBHALO G (OFUNDWAYO NOBUKWAYO) - Isithombe somjaho wamahhashi namagama anikeziwe.",
          "options": null,
          "match_data": null,
          "guide_table": [
            {
              "5.2.1": "Gijima, gijima! Nangu uebony efuna ukukudlula. Ngifuna umshiye sengathi umile. Abantu bazondiza uma sebewinile. Phela wena uyimfivilithi kulo mjaho."
            }
          ]
        },
        {
          "id": "5.2.2",
          "parent_id": "5.2",
          "text": "Guqula isenzo esibhalwe ngokugqamile kulo musho olandelayo sibe impambosi yokwenzisisa: Ngifuna uwashiye wonke la mahhashi.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.2.3",
          "parent_id": "5.2",
          "text": "Khetha impendulo efanele kulezi ozinikeziwe esho uhlobo lwesifenqo oluqukethwe yilo musho olandelayo: Abantu bazondiza uma sebewinile.",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Isifaniso"
            },
            {
              "label": "B",
              "text": "Isihlonipho"
            },
            {
              "label": "C",
              "text": "Isenzasamuntu"
            },
            {
              "label": "D",
              "text": "Isenzasasilwane"
            }
          ],
          "match_data": null,
          "guide_table": null
        },
        {
          "id": "5.2.4",
          "parent_id": "5.2",
          "text": "Chaza ukuthi igama elibhalwe ngokugqamile kulo musho olandelayo lisho ukuthini: Phela wena uyimfivilithi kulo mjaho.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 15702,
    "cached_tokens_saved": 0
  }
}