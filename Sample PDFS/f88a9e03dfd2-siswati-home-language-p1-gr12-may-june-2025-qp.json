{
  "subject": "Siswati Home Language P1",
  "syllabus": "SC/NSC",
  "year": 2025,
  "session": "MAY/JUNE",
  "grade": "12",
  "language": "SiSwati",
  "total_marks": 70,
  "groups": [
    {
      "group_id": "QUESTION 1",
      "title": "SIGABA A: SIVISISO",
      "instructions": "Phendvula YONKHE imibuto ngeSiswati.",
      "questions": [
        {
          "id": "1.1",
          "parent_id": null,
          "text": "Fundza letheksthi bese uphendvula imibuto lelandzelako.",
          "marks": null,
          "scenario": "BASITI BASEMAKHAYA\n\n1 Umuntfu kumele abongwe asaphila, kungabolindzelwa kutsi ate ahambe emhlabeni bese kuvetwa loko lakwentile angasakuva. Kusukela emandvulo kunebantfu labenta imisebenti lemihle nalencomekako kepha kubongwa kwabo kuncane nakucatsaniswa naloku labakwentako. Labo bantfu kufanele batigcabhe, bangatikhobosi ngekuba yimigogodla netisekelo temakhaya ebantfu eNingizimu Afrika nasemhlabeni wonkhe. Labantfu lokukhulunywa ngabo basebenti basemakhaya.\n\n2 Basebenti basemakhaya babantfu labasebenta kusita emakhaya lapho kunesidzingo lesitsite khona. Lomsebenti ungentiwa nguwo wonkhe umuntfu, awukhetsi ngebulili, buhlanga, nemfundvo ngobe uncike kuletinye tizatfu letilandzelako: Kungaba sidzingo semali, kweswelakala kwemisebenti, simo senhlupheko, bafundzi labayekela sikolo bangakacedzi, batali labakhulisa bantfwana babodvwa njll. Bakhona labakhetsa lomsebenti ngobe bawutsandza. Akukavami-ke kweswelakala kwematfuba alomsebenti ngobe emakhaya lamanyenti ayabadzinga labasebenti.\n\n3 Bugebengu lobudlangile emimangweni yetfu kuletinsuku, bente kutsi banikati bemakhaya badzinge basiti labatawusala kuwo ngobe basebentela ekudzeni, bahamba emaviki lamanyenti bangabuyi. Labantfu batawusala bagadze emakhaya nebantfwana, babasite ngekubaphekela kudla, kubayisa etikolweni, kubalandza, kubapheleketela uma kunemidlalo naleminye imisebenti. Kulesinye sikhatsi batali basebenta bobabili kantsi basacala umndeni nebantfwana basesebancane, nabo bayamdzinga umuntfu lotawubalekelela kuhlobisa likhaya, kuwasha nekusala nalabo bantfwana. Lomunye umuntfu ukhulisa bantfwana yedvwa angenaye babe nobe make lotamesekela. Loyo muntfu uyamdzinga lotawumelekelela kwenta imisebenti yasekhaya.\n\n4 Bakhona nalabanye basebenti basemakhaya labanakekela bantfu lasebakhulile labagcinwe etindzaweni talabadzala. Labasebenti ubatfola babagezisa, babagcokisa baphindze babanike nemitsi yabo ngetikhatsi letifanele, loko kukhombisa lutsandvo lwalowo msebenti. Ubakhandza badlala nabo imidlalo kubakhipha situnge. Labantfu labadzala bate bacocele bantfwana babo uma babavakashele. Labadzala labagulako bativa baphilile futsi bagcina sebakutsakasela kuhlala kulendzawo. Labanye basebenti basemakhaya basala nabogogo, bomkhulu nalabanye labanetidzingo letengetiwe labahlala emakhaya. Kuba ngumsebenti wabo kubona kutsi bagezile, badlile futsi banatsile imitsi ngesikhatsi. Lendlela lebanakekela ngayo nelutsandvo labalukhombisa labo bantfu sebaphendvuke baba bahlengikati. Umehluko nje ngukutsi abakawufundzeli lomsebenti webuhlengikati.\n\n5 Ngalesinye sikhatsi labasebenti basemakhaya badlala indzima lebaluleke kakhulu kubacashi babo uma kunemicimbi nobe kunesimo lesitsite lesivelile ekhaya. Ubatfola balekelela ngekupheka ekhaya. Uma sekuhambe wonkhe umuntfu, kuba ngibo labenta siciniseko sekutsi lobekubolekiwe kuyabuyiselwa emuva. Baphindze bahlobise likhaya libuyele esimeni salo. Lowo msebenti bawenta ngelutsandvo abakhononi. Kubaluleka nebumatima balomsebenti wekusala nelikhaya lemuntfu, kudzinga lamakhono lalandzelako: kwetsembeka, kuhlonipha, kubeketela ubuye ufundziseke. Loko kutawenta kutsi umnikati welikhaya akhululeke ngebantfwana nangelikhaya lakhe uma angekho. Labanye bacashi bayakhatsata bafuna tintfo tenteke ngendlela yabo, kungako kudzingekile kutsi basebenti bafundziswe nobe baceceshwe bacashi babo. Akusibo basebenti kuphela lokumele bafundziswe, nabo bacashi kumele babe nesineke, babeketele babuye babe nelutsandvo kute kube nekuvana nekusebentisana kahle.\n\n6 Lomunye umuntfu angawutsatsa njengentfo lencane nobe lengakabaluleki lomsebenti. Labasebenti benta imisebenti leminyenti lefaka ekhatsi kuhlobisa likhaya, kugadza bantfwana busuku nemini nekushayelela umcashi imoto imyise lapho afuna kuya khona. Kutfwala bantfwana ekuseni ubayise esikolweni uphindze ubalandze ntsambama kungumsebenti lodzinga lutsandvo nekuhamba ngekucophelela endleleni kute baphephe. Labantfwana bagcina sebatsandza labasebenti kwedlula batali babo ngobe sikhatsi lesinyenti basicitsa nabo. Ubatfola batsatsa labantfwana babayisa emapaki kuyewudlala nabo, ngaleso sizatfu budlelwano balabantfwana nebasebenti buyakhula budlondlobale. Labayile esikolweni ubakhandza babasita ngisho nangemisebenti yesikolo. Loko kwenta batali balabantfwana bakujabulele ngobe kubehlisela umtfwalo emahlombe, lokubenta bagcine babatsatsa njengemalunga emindeni yabo.\n\n7 Kuliciniso kutsi akuyiwa ngenhlanye kungesiwo emanti. Labanye bacashi bayakhohlwa kutsi umsebenti lowentiwa basiti basemakhaya mkhulu kangakanani. Ayedvwa nje umuntfu abengeke ayikhone yonkhe lemisebenti leyentiwa ngulabasiti basekhaya. Bakhona labanye bacashi labatsembekile lababaphatsa kahle basebenti babo. Bayababhalisa etimalini letibitwa ngekutsi I-UIF letitfolwa bantfu uma kwenteka sebalahlekelwa ngulomsebenti labawentako. Labacashi babuye babajabulise ngetikhatsi taboKhisimusi ngekubanika emabhonasi nemaphasela ekudla nobe kubentela emadzili uma bahlanganisa iminyaka yabo yekukhula. Abagcini lapho babuye bafundzise bantfwana balabasebenti etikolweni kute batfole emakhono ekutiphilisa. Lenye intfo lenhle leyentiwa bacashi, kubatsatsa babente emalunga emndeni ngalokusemtsetfweni, lokuyindlela yekukhombisa kubonga nekuphatsana kahle.",
          "context": "ITHEKSTHI A",
          "options": null,
          "match_data": null,
          "guide_table": null
        },
        {
          "id": "1.1.1",
          "parent_id": "1.1",
          "text": "Khetsa YINYE imphendvulo.\nKutikhobosa kuchaza kutibukela ...",
          "marks": 1,
          "scenario": null,
          "context": null,
          "options": [
            {
              "label": "A",
              "text": "etulu."
            },
            {
              "label": "B",
              "text": "phasi."
            },
            {
              "label": "C",
              "text": "eceleni."
            },
            {
              "label": "D",
              "text": "ekhatsi."
            }
          ],
          "match_data": null,
          "guide_table": null
        },
        {
          "id": "1.1.2",
          "parent_id": "1.1",
          "text": "Khokha umusho losendzimeni yekucala loveta kutsi basebenti basemakhaya bacala kadzeni kuwenta lomsebenti.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.3",
          "parent_id": "1.1",
          "text": "Nika SINYE sizatfu lesisendzimeni ye-2 lesifakazela kutsi lomsebenti wasemakhaya awubandlululi muntfu.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.4",
          "parent_id": "1.1",
          "text": "Kudzingeke ngani kutsi bantfu labasebentela khashane bacashe bantfu labatawuhlala nabo nawubuka lokwenteka emmangweni kuletinsuku?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.5",
          "parent_id": "1.1",
          "text": "Yini lebangele kutsi umbhali waletheksthi afanise labasebenti basemakhaya nebahlengikati? Nika KUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.6",
          "parent_id": "1.1",
          "text": "Ngutiphi tintfo letisendzimeni ye-5 kuletheksthi letikhombisa kutsi labasebenti basemakhaya abenti umsebenti labacashelwe wona kuphela? Bhala TIMBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.7",
          "parent_id": "1.1",
          "text": "Uma ufundzisisa letheksthi endzimeni ye-5, kubaluleke ngani kutsi basebenti basemakhaya bafundziswe babuye baceceshwe ngibo bacashi babo? Nika KUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.8",
          "parent_id": "1.1",
          "text": "Ucabanga kutsi yini lebangela labanye basebenti basemakhaya bagcine bangatiphatsi ngekwetsembeka emakhaya alabacashi? Nika KUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.9",
          "parent_id": "1.1",
          "text": "Ngekubona kwakho, ibasita njani lemali ye-UIF labasebenti basemakhaya uma sebalahlekelwa ngumsebenti? Chaza.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.10",
          "parent_id": "1.1",
          "text": "Lokucashwa kwebasebenti basemakhaya kuwusita ngatiphi tindlela ummango? Nika TIMBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.11",
          "parent_id": "1.1",
          "text": "Uvumelana kangakanani nekutsi basebenti nebacashi bayahlomula etindzabeni temfundvo uma ufundzisisa letheksthi lengenhla? Sekela imphendvulo yakho.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.1.12",
          "parent_id": "1.1",
          "text": "Ngusiphi sifundvo lesetfulwa ngulendzima ye-7 kuletheksthi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2",
          "parent_id": null,
          "text": "Fundza lesibonwa bese uphendvula imibuto lelandzelako.",
          "marks": null,
          "scenario": "ITHEKSTHI B\n\nIFREYIMU YE-1: Woman cooking in a kitchen wearing an apron and hairnet.\nIFREYIMU YE-2: Man mopping a floor with a professional mop and bucket.\nIFREYIMU YE-3: Two people (an elderly person and a younger caregiver) smiling and looking at something together.\nIFREYIMU YE-4: Woman cleaning/organizing items on a shelf.",
          "context": null,
          "options": null,
          "match_data": null,
          "guide_table": null
        },
        {
          "id": "1.2.1",
          "parent_id": "1.2",
          "text": "Letimphahla letigcokwe ngulomake EFREYIMINI ye-1, tivamise kugcokwa bantfu labenta msebenti muni? Nika KUNYE.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.2",
          "parent_id": "1.2",
          "text": "Yini lekhombisa kutsi umsebenti walomuntfu loseFREYIMINI ye-2 uba malula uma ubuka lelibhakede?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.3",
          "parent_id": "1.2",
          "text": "Ubona ngani kutsi labantfu labaseFREYIMINI ye-3 bajabulile? Nika KUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.4",
          "parent_id": "1.2",
          "text": "Ibaluleke ngani lemisebenti labayentako labantfu labaseFREYIMINI ye-1 neye-4? Bhala KUBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.5",
          "parent_id": "1.2",
          "text": "Kwehluke ngani loku lokwenteka EFREYIMINI ye-3 naloko lokwenteka eFREYIMINI ye-4?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.2.6",
          "parent_id": "1.2",
          "text": "Bhala budlelwano lobukhona kulenkhulumo lecindzetelwe endzimeni ye-4 kutheksthi A naloko lokwenteka eFREYIMINI ye-3 kutheksthi B.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "SIGABA B: SIFINYETO",
      "instructions": "Fundza letheksthi lelandzelako bese uyayifinyeta ngewakho emagama la-80. Sifinyeto sakho asivete emaphuzu lasikhombisa etintfo lekumele umuntfu atibuke ngembi kwekucala umuti lomusha.\n\nCAPHELA:\n1. Sifinyeto sakho asibe ngendlela yetindzima (emapharagrafu).\n2. Akukadzingeki kutsi ubhale sihloko.\n3. Khombisa linani lemagama lowasebentisile ekugcineni kwesifinyeto sakho.",
      "questions": [
        {
          "id": "2",
          "parent_id": null,
          "text": "Fundza letheksthi lelandzelako bese uyayifinyeta...",
          "marks": 10,
          "scenario": "ITHEKSTHI C: UMUTI LOMUSHA\n\nKuligugu kutsi umndeni uhlale ndzawonye watane. Uma bantfwana sebakhulile simo senhlalo sibese siyantjintja. Kutfolakala kutsi nabo bantfwana abasakujabuleli kuhlala nebatali babo ngobe sebadzala sebanetidzingo netifiso tabo. Kubalulekile kutsi uma umntfwana sekakhulile abe nemuti wakhe. Kumele atikhetsele kutsi ufuna kuhlala emakhaya nobe edolobheni, kutakhela, kucasha kute kutsi ahlale endzaweni letawujabulisa yena nemndeni wakhe.\n\nUmuntfu lofuna kucala umuti lomusha endzaweni yasemakhaya kubalulekile kutsi abuke indzawo lenemanti lamanyenti ngobe ayimphilo futsi asidzingo sako konkhe. Tilwane netitjalo tiyawadzinga emanti. Labanye bantfu batsandza kwakha edvute nemifula lemikhulu lokwenta tindlu tiguguleke ngetikhatsi tetikhukhula. Kuvikela loko umuntfu akakhetse indzawo letawukhona kumelana netimo telitulu letingeke tidzilite takhiwo.\n\nLive selintjintjile alisafani nakadzeni. Akufuneki kutsi bantfwana bahambe libanga lelidze uma baya etikolweni ngobe bayadzinwa futsi bangatfunjwa. Live alikaphephi, bugebengu budlangile. Kuhle kutsi uma wakha umuti lomusha ube dvutane nesikolo. Lenye indzawo lekungacalwa kuyo umuti nguleyo ledvutane netitolo kwentela kutsi kutsengwe konkhe lokutidzingo tasekhaya ngaphandle kwekucitsa imali yetitfutsi nobe kuhamba libanga lelidze. Kuletinsuku bantfu bakubukela phasi kulima titjalo nekuhlanyela tihlahla. Labanye abati kutsi sihlahla sivikela umoya. Uma ucala umuti lomusha yenta siciniseko sekutsi umhlaba ukulungele kutsi kutawulinywa tibhidvo netihlahla ngobe tiyimphilo futsi tingaletsa sivuno lesitawusita kutsi kungatsengwa emamakethe ngaso sonkhe sikhatsi. Phela imphilo kuletinsuku imba ecolo.\n\nEmandla agezi asidzingo lesikhulu kuletinsuku, phela sesaphela lesikhatsi sakadzeni sekubasa umlilo. Kuhle kufuna indzawo lenawo emandla agezi kute kukhanyiswe, kuphekwe ngaye, kubukelwe mabonakudze kanye naletinye tinsita letidzinga gezi.\n\nBantfu bayakhutsatwa kutsi banake imphilo nemitimba baphindze bahlole simo semphilo ngaso sonkhe sikhatsi kute basheshe batfole kwelashwa uma bagula. Kuhle kutsi uma ufuna kucala umuti lomusha ukhetse indzawo ledvute nemtfolamphilo. Loku kutawusita umndeni kutsi uhlale utfokomele, ujabulile futsi utigcabhe ngesincumo sekukhetsa lendzawo njengobe live libanti kangaka.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "SIGABA C: TAKHI NETIMISO TEKUSETJENTISWA KWELULWIMI - SIKHANGISI",
      "instructions": "Fundza lesikhangisi bese uphendvula imibuto lelandzelako.",
      "questions": [
        {
          "id": "3.1",
          "parent_id": null,
          "text": "Lenkhulumo letsi, 'Letsa timphahla sikuphungulele umtfwalo', ingaba namtselela muni kulabafuna kuwashelwa?",
          "marks": 1,
          "scenario": "ITHEKSTHI D\n\nSIWASHELA SIVE\nIMISHINI YEKUWASHA LEHAMBA PHAMBILI\n\n1. Letsa timphahla sikuphungulele umtfwalo!\n2. Yinsipho yetfu kuphela leyenta timphahla tihlale titinsha!\n3. Timphahla takho ngeke tiphindze tidzabuke.\n4. Awunasikhatsi, ulijaha usengakashadi? Wota sikusite!\n5. Bafati balomuhla njengobe babovilavoco abawuvali umlomo.\n\nLuhla lwemanani ekuwashisa:\n- Ingubo = R400,00\n- Emakhethini = R500,00\n- Lijazi = R380,00\n- Emateki = R250,00\n- Imantji yonkhe = R200,00\n\nSitfolakala e-11 Impala Street, Malalane\nTinombolo 013 124 6111/03, 077 340 9877\nI-emeyili: siwashelasive88@gmail.com\nSivula ngensimbi yesihlanu ekuseni.",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": "3.1",
          "text": "Khetsa YINYE imphendvulo:\nLoluhla lwemanani ekuwashisa timphahla lubhalwe ngefonti lencane kwentela kutsi emakhasimende angasheshi ...",
          "marks": 1,
          "scenario": null,
          "context": null,
          "options": [
            {
              "label": "A",
              "text": "awashise."
            },
            {
              "label": "B",
              "text": "abhadale."
            },
            {
              "label": "C",
              "text": "anake."
            },
            {
              "label": "D",
              "text": "atsenge."
            }
          ],
          "match_data": null,
          "guide_table": null
        },
        {
          "id": "3.3",
          "parent_id": "3.1",
          "text": "Sebentisa ligama, 'umtfwalo', emshweni lichaze inshokutsi leyehlukile kunalelevetwe kulesikhangisi.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.4",
          "parent_id": "3.1",
          "text": "Lenkhulumo lekunombolo ye-3 kulesikhangisi iyimfundzisolite ngani? Chaza.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": "3.1",
          "text": "Yini leyenta kutsi lesikhangisi singabuvuni bulili?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": "3.1",
          "text": "Lenkhulumo letsi, 'Bafati balomuhla njengobe babovilavoco abawuvali umlomo', iyitsintsa njani imiva? Sekela imphendvulo yakho.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "IKHATHUNI",
      "instructions": "Fundza lekhathuni bese uphendvula imibuto lelandzelako.",
      "questions": [
        {
          "id": "4.1",
          "parent_id": null,
          "text": "Yini lesita labakulekhathuni kutsi balawule sikhatsi labenta ngaso lomsebenti?",
          "marks": 1,
          "scenario": "ITHESKTHI E\n\nIFREYIMU YE-1:\nSpeaker 1: Siyakwemukela Nkhosatana. Khululeka.\nSpeaker 2: Ngiyabonga Mnumzane.\nSpeaker 3 (Interview panel): Loluhla lufuna labo labaphase Siswati neTibalo ngemalengiso kuphela.\n\nIFREYIMU YE-2:\nSpeaker 1: Lona asimengetele ngethebulethi kulomfundzate.\nSpeaker 2 (Candidate): Tona ngitiphase ngelicophelo lelisetulu.\nSpeaker 3: Akudlalwa la! Usebente njani kuletinye tifundvo? Lomfundzate walabatikhandlako!",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": "4.1",
          "text": "Kubonakala ngani kutsi munye walabantfu labaseFREYIMINI ye-1 unebumatima bekubona?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": "4.1",
          "text": "Khokha inkhulumo letsatsa luhlangotsi leseFREYIMINI ye-1 uyibhale phasi.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": "4.1",
          "text": "Ngaphandle kwetinkhulumo takhe lomuntfu lophendvulako kulekhathuni eFREYIMINI ye-2, ubonakala ngani kutsi nguye lohlolwako?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": "4.1",
          "text": "Chaza kutsi lenkhulumo lecatjangwa ngulomuntfu loseFREYIMINI ye-2 ingabahhunga njani labanye bafundzi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": "4.1",
          "text": "Lenkhulumo letsi, 'Akudlalwa la!', iliciniso nobe ingumbono yini? Sekela imphendvulo yakho.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.7",
          "parent_id": "4.1",
          "text": "Tsatsa lesabito selucobo lesicindzetelwe EFREYIMINI ye-2 kulekhathuni usisebentise emshweni njengesikhombabito.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "UMBUTO 5",
      "instructions": "Fundza letheksthi bese uphendvula imibuto lelandzelako.",
      "questions": [
        {
          "id": "5.1",
          "parent_id": null,
          "text": "Khetsa YINYE imphendvulo:\nLomusho lolandzelako ukuyiphi indlela yesento?\nKufundzisa labasha imisebenti yetandla ngiko lokutawucedza buphuya kulendzawo:",
          "marks": 1,
          "scenario": "ITHEKSTHI F: EMAVOLONTIYA\n\n1 Licembu lelatiwa ngekutsi yi-Asibambaneni ma-Afrika litikhetsele indzawo yaseSiyabuswa kwenta umklamo losita bantfu labasha balommango. Kufundzisa labasha imisebenti yetandla ngiko lokutawucedza buphuya kulendzawo. Lemisebenti ifaka ekhatsi: kutfunga, kubhaka nekulima kute bacoshe likati etiko. Lamavolontiya atseleka ngetinkhani ahamba nelikhansela lendzawo lokunguNkhosatana Malambe. Befika bangalengisi tandla kepha beta nalo lonkhe lithulusi lebelitawudzingeka uma sekucalwa lomsebenti. Lusha lwaphelela ngelutsi lwalo lutewulalela lamavolontiya lachamuka nelikhansela.\n\n2 Kubhaliswa kwahlelwa ngetigaba letintsatfu kute wonkhe umuntfu ahlomule. Sigaba sekucala kwaba tintsandzane, sesibili ngulabangatfoli imali yesondlo bese sesitsatfu kwaba ngulabanamatekuletjeni. I-Asibambaneni ma-Afrika yavula tandla nakulamanye emalunga emmango lafuna kufaka sandla kulomklamo. Lesento satsintsa tinhlitiyo tabosomabhizinisi balendzawo. Labo labebafundziswa ngetekulima baba nenhlanhla ngobe kwaba nalelinye lilunga lemphakatsi lebelinelipulasi lelabasikela indzawo.\n\n3 Umkhicito wabo waba yimphumelelo lenkhulu ngobe bebatsengisela ummango nemamakethe lasedvute. Labo labatfungako banikwa indzawo labatawusebentela kuyo. Bakhicita imifaniswano yasetinkhulisa takulendzawo. Lelinye licembu lafundziswa kubhaka tinkhwa. Leyo mikhicito yayiswa etitolo letisedvute yabuye yakhangiswa nasetinkhundleni tekuchumana. Lamavolontiya ajabula kakhulu kubona emaphupho elusha aphumelela.",
          "context": null,
          "options": [
            {
              "label": "A",
              "text": "Indlela lephocako"
            },
            {
              "label": "B",
              "text": "Indlela lesalibito"
            },
            {
              "label": "C",
              "text": "Indlela yesimo"
            },
            {
              "label": "D",
              "text": "Indlela lecondzile"
            }
          ],
          "match_data": null,
          "guide_table": null
        },
        {
          "id": "5.2",
          "parent_id": "5.1",
          "text": "Phindza ubhale lomusho bese egameni lelicindzetelwe ufake mcondvofana walo.\nLamalunga alelicembu atseleka ngetinkhani ahamba nelikhansela lendzawo.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.3",
          "parent_id": "5.1",
          "text": "Kulomusho longentasi nciphisa ligama lelicindzetelwe.\nLelinye licembu lafundziswa kubhaka tinkhwa.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.4",
          "parent_id": "5.1",
          "text": "Sebentisa sihlanganisi lesifanele kuhlanganisa lemisho lengentasi kute ibe ngumusho lombici.\nKulabo labebafundziswa ngetekulima baba nenhlanhla. Kwaba nalelinye lilunga lemphakatsi lebelinelipulasi lelabasikela indzawo.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.5",
          "parent_id": "5.1",
          "text": "Bhala lomusho longentasi ukhombise kuphika.\nI-Asibambaneni ma-Afrika yavula tandla nakulamanye emalunga emmango.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.6",
          "parent_id": "5.1",
          "text": "Tsatsa libitomfakela lelicindzetelwe endzimeni ye-1 ulisebentise emshweni lotakhele wona.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.7",
          "parent_id": "5.1",
          "text": "Endzimeni yekugcina kuneligama lelicindzetelwe, bhala libintana lelichaza leligama.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 16399,
    "cached_tokens_saved": 0
  }
}