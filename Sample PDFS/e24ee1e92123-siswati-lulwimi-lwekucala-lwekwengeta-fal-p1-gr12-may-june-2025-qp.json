{
  "subject": "Siswati Lulwimi Lwekucala Lwekwengeta (FAL) P1",
  "syllabus": "SC/NSC",
  "year": 2025,
  "session": "MAY/JUNE",
  "grade": "12",
  "language": "SiSwati",
  "total_marks": 80,
  "groups": [
    {
      "group_id": "QUESTION 1",
      "title": "SIGABA A: SIVISISO",
      "instructions": "Fundza letheksthi bese uphendvula imibuto lelandzelako.",
      "questions": [
        {
          "id": "1.1.1",
          "parent_id": "1.1",
          "text": "Nika KUNYE lokusendzimeni ye-1 lokwenta kutsi bantfu baye kubodokotela sekukubi etintfweni letiphatselene nemphilo yabo.",
          "marks": 1,
          "scenario": "ITHEKSTHI A\nPHILA IMPHILO LENDZE\n1 Sibantfu siye sisukume sekukubi etintfweni letiphatselene nemphilo yetfu. Loku kwenta kutsi kube matima kwelashwa kwetfu ngobe sihlushwa kuba nenkhani nekutiphakamisa lokungenasidzingo. Akusiko kuhlakanipha kutsi uma ugula ungafuni kwelashwa kusenesikhatsi.\n2 Leso naleso sitfo semtimba sibalulekile, labanye ubatfola batifaka kulenkhulu inkinga ngekusebentisa tidzakamiva kugcine kulimala letinye titfo temtimba. Sibindzi ngulesinye sitfo semtimba lekumele sinakekelwe kakhulu. Uma kumele welashwe sona, kumele ungacitsi sikhatsi ngobe ngiso lesiyindlela yekungenisa tifo letehlukahlukene. Sizatfu kutsi sibindzi siyinjini yekusebenta kwemitimba yetfu. Ngaloku sichaza kutsi esibindzini kulapho kwakhiwa lokudzingwa ngumtimba kuphindze kulwiwe nashevu lengena emtimbeni.\n3 Sibindzi silibhuloho lekwedlulisa ingati lephuma iphindze ibuyele enhlitiyweni. Kungako kubalulekile kwehlukana nekudla lokunashukela nobe shukela cobo lwakhe. Shukela ngushevu lomatima emitimbeni yetfu. Akusiko kuhlakanipha uma umuntfu lotatiko kutsi umtimba wakhe uyahluleka kulawula shukela anganatsi emaphilisi, kepha yena achubeke nekudla kudla lokukhuphula shukela emtimbeni. Emuva kwesikhatsi utfola umuntfu sekakhala ngetinyawo letibuhlungu, tilondza letigcina tikwenta uncanyulwe imilente, kudzinwa kwemtimba, kulimala kwemehlo, kufa luhlangotsi, inhloko lengapheli, kungatfoli bantfwana naletinye tifo letinyenti.\n4 Kuyotsatsa sikhatsi kutsi bantfu bavuke emacandzeni. Mangaki ematfuba bantfu lekumele baniketwe wona kute bavuke bahlukene naloshevu longushukela? Sibindzi sihlaselwa tjwala, ngushukela, kudla loku-highly processed kanye nalenyama lebovu letsengiswa etitolo. Lokuhamba embili lapha ngushukela lofakwe ekudleni lokunyenti. Emafutsa labangwa ngushukela esibindzini, netifo letingena emtimbeni angaphazamisa kusebenta kwengcondvo.\n5 Ungatibuta kutsi sibindzi sihlangana njani naletinye tifo, kuvuvuka kwemilente kudalwa kugcwalelana kwemitsambo yengati lekhipha tinsila emtimbeni tigcine letinsila tingasakhoni kuphuma. Lemitsambo lekhipha letinsila yona ihlaselwa ngemakhemikhali lachamuka esibindzini agijima ashisa angakabaselwa. Lamakhemikhali abitwa ngekutsi ngemaROS (Reactive Oxygen Species), atseleka afike ashise emilenteni bese icale kuba nemakhrempu. Kulabanye lemilente intjintja ibe mnyama ivuvuke ibe mikhulu. Mhlawumbe lomunye angatibuta kutsi pho yini lamakhemikhali akhetse imilente ayekele letinye tindzawo. Kungobe emilenteni kunemakhemikhali lakhonako kwemukela lamaROS. Loku akusho kutsi kuletinye tindzawo lesifo angeke senteka. Singenteka futsi siyenteka uyake ubone kulabo labanekhensa yelibele bagcina bavuvuke sandla.\n6 Imilente isekudzeni nendzawo lepompa ingati lekhishwa yinhlitiyo, lengaletsa loko lokuvikelako ngekushesha uma leyo ncenye ihlaselwa. Ngenca yekutsi labakulaphako basuke bangati kutsi kumele bakwelaphe ini, kanjani, kulapho utfola sekutsiwa lesifo asilapheki. Banyenti labahlukunyetwa ngulesifo sashukela bagcine bakwemukela kutsi batophila naso. Uma bebati kutsi imbangela yaso ngulamakhemikhali ladluliswa yingati lasuka esibindzini futsi kutsatsa emalanga lali-10 kuya emavikini lamabili nje kube kulapheka kwaleyo milente lehlaselekile. Sekujwayelekile kutsi bantfu bakitsi bakhohliswe ngulabatsi batobelapha kantsi basho intfo lebangayati.\n7 Kunetifo letelaphekako uma tisukunyelwe kusenesikhatsi njengekhensa. Bantfu bafa ngebunyenti malanga onkhe ngenca yayo lekhensa, sizatfu kutsi sitjelwa kutsi ilashwa ngekushiswa nobe ngemakhemikhali lafakwa emtimbeni. Ikhensa idla i-glucose ne-glutamine iphrotheni, uma umtimba wakho uwuncishe letibiliboco tayo leligciwane liyehla kakhulu kumbe liphele. Umehluko lomkhulu uwubona emavikini lamatsatfu. Lomsebenti welucwaningo wentiwe bodokotela labatsite, njengobe bakhona bantfu lababasitile belapheka. Kungako kubalulekile kutsi nakunebuhlungu lobuva emtimbeni usheshe usondzele kubetemphilo kute ungasaleli ngaphandle. Nguwe lotawulahlekelwa imphilo yakho, hhayi labakhohlisi labatokutjela emanga ngobe bafuna imali yakho. Phila imphilo lendze utitfolele lwati kubetemphilo, utinakekele.",
          "context": null,
          "options": null,
          "match_data": null,
          "guide_table": null
        },
        {
          "id": "1.1.2",
          "parent_id": "1.1",
          "text": "Nawufundza indzima ye-2 uyini umsebenti wesibindzi emtimbeni? Bhala KUNYE.",
          "marks": 1,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.3",
          "parent_id": "1.1",
          "text": "Nguwuphi umkhuba lomubi lowentiwa bantfu labavetwe kuletheksthi kutsi bagcine bakhushukelwa ngushukela?",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.4",
          "parent_id": "1.1",
          "text": "Ngutiphi tinkinga LETINTSATFU letivetwe endzimeni ye-3 bantfu labangabukana nato nangabe bangatinakekeli?",
          "marks": 3,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.5",
          "parent_id": "1.1",
          "text": "Sizatfu sini lesingakwenta kutsi usukumele etulu uma kumele welashwe sibindzi? Chaza.",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.6",
          "parent_id": "1.1",
          "text": "Bantfu bangasitakala njani emphilweni nabangalalela loko lokushiwo endzimeni ye-4?",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.7",
          "parent_id": "1.1",
          "text": "Chaza umcondvo locuketfwe ngemagama lagcanyisiwe endzimeni ye-5 kuletheksthi.",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.8",
          "parent_id": "1.1",
          "text": "Kungani lamakhemikhali labitwa nge-ROS ahlasele imilente kunaletinye titfo temtimba?",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.9",
          "parent_id": "1.1",
          "text": "Letifo LETIMBILI letivetwe endzimeni ye-5 tingatsikameta njani titfo temtimba?",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.10",
          "parent_id": "1.1",
          "text": "Kuliciniso lelingakanani loko lokushiwo ngulemigca lebhalwe ngalokugcamile endzimeni ye-6?",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.11",
          "parent_id": "1.1",
          "text": "Ucabanga kutsi kungani bodokotela labelapha sibindzi bagcine sebatsi lesifo asilapheki? Bhala emaphuzu LAMABILI.",
          "marks": 2,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.12",
          "parent_id": "1.1",
          "text": "Ngusiphi sifundvo lesedluliselwa sona yindzima yekugcina? Chaza ngemaphuzu LAMATSATFU.",
          "marks": 3,
          "scenario": "ITHEKSTHI A (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.2.1",
          "parent_id": "1.2",
          "text": "Bhala KUNYE lokubalulekile ngemanti.",
          "marks": 1,
          "scenario": "ITHEKSTHI B\nSIBONWA-1: Intfombatane lencane itfole manti kumpompi, inebhalselo.\nSIBONWA-2: Intfombatane lencane iphuza manti kumpompi ngendlela lengakafaneli.",
          "context": null,
          "options": null,
          "match_data": null,
          "guide_table": null
        },
        {
          "id": "1.2.2",
          "parent_id": "1.2",
          "text": "Ngusiphi sitfo semtimba lesilimalako uma ungahlala unganatsi emanti?",
          "marks": 1,
          "scenario": "ITHEKSTHI B (as above)",
          "context": null,
          "options": [
            {
              "label": "A",
              "text": "Tindlebe"
            },
            {
              "label": "B",
              "text": "Tinyawo"
            },
            {
              "label": "C",
              "text": "Tinso"
            },
            {
              "label": "D",
              "text": "Tingalo"
            }
          ],
          "match_data": null,
          "guide_table": null
        },
        {
          "id": "1.2.3",
          "parent_id": "1.2",
          "text": "Nguwuphi umehluko lokhona kuloku lokwentiwa kuletibonwa?",
          "marks": 2,
          "scenario": "ITHEKSTHI B (as above)",
          "context": null,
          "options": null,
          "match_data": null,
          "guide_table": null
        },
        {
          "id": "1.2.4",
          "parent_id": "1.2",
          "text": "Ngekubona kwakho nguwuphi umtselela lomubi lokhona emmangweni lobangwa bantfu labenta lokufana naloku lokukusibonwa-2?",
          "marks": 2,
          "scenario": "ITHEKSTHI B (as above)",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "SIGABA B: SIFINYETO",
      "instructions": "Fundza letheksthi bese uyayifinyeta uvete emaphuzu LASIKHOMBISA lamayelana nekutivikela ekulunyweni tinyoka.",
      "questions": [
        {
          "id": "2",
          "parent_id": null,
          "text": "Fundza letheksthi bese uyayifinyeta uvete emaphuzu LASIKHOMBISA lamayelana nekutivikela ekulunyweni tinyoka.\n\nCAPHELA:\n1. Bhala emaphuzu LASIKHOMBISA ngemisho legcwele ngemagama LANGENGCI kula-60.\n2. Imisho yakho ayibe netinombolo kusuka ku-1 kuya ku-7.\n3. Bhala liphuzu LINYE emshweni ngamunye.\n4. Sebentisa emagama AKHO.\n5. Khombisa linani lemagama lowasebentisile ekugcineni kwesifinyeto uwafake kubakaki.",
          "marks": 10,
          "scenario": "ITHEKSTHI C\nTIVIKELE EKULUNYWENI TINYOKA\nBantfu labanyenti baye batesabe tinyoka ngobe bakholelwa kutsi tiyingoti. Tinyenti tinhlobonhlobo tetinyoka, letinye takhona tinebungoti kantsi letinye atinabo. Ngalesinye sikhatsi siye sitfolakale etindzaweni lapho kugcwele khona tinyoka. Lokubalulekile, akumelanga sibaleke kepha kumele sitifundze sibuye sibe nelwati ngetinyoka kute sikhone kutati nekutivikela ekutseni tingasilumi.\nTifundzise kwati tindzawo lapho tinyoka titsandza khona endzaweni yangakini. Akukhatsalekile kutsi uvakashela indzawo lensha kumbe usemagcekeni asekhaya. Kumele ukwati kutsi tinyoka titsandza kubhaca kuphi. Angisakhulumi nakumele uvakashe, kumele wati kutsi ngutiphi tinyoka letitsandza leyo ndzawo futsi ngutiphi letinebutsi naletingenabutsi kute uphephe.\nKubalulekile kugwema tindzawo letinetjani lobudze nemahlatsi. Zama kutsi utfolakale usendzaweni levulekile kute ukhona kubona lapho unyatsela khona. Nangabe uhamba lapho kunetjani lobudze khona bani nendvuku kute ukhone kubhula leyondlela ngobe tinyoka tiyatsandza kubhaca lapho, kute tingadliwa nguletinye tilwane. Kungako kubalulekile kutsi ube sendzaweni levulekile kute ubone kahle.\nSiyati sonkhe kutsi inyoka ayiwugubhi umgodzi kepha isebentisa umgodzi logujwe nguletinye tilwane. Kumele ucikelele ekutseni ungafaki tandla netinyawo takho emadvwaleni lanemigodzi letfolakala igujiwe. Uma ufuna kuhambahamba kumbe kukhona lofuna kukwenta kulawo madvwala nakulowo mgodzi, cala ngekusebentisa indvuku lendze kute wenetiseke kutsi akunalutfo.\nTinyoka tiyakwati kugibela esihlahleni, kungako kubalulekile kutsi ucaphele uma uhamba ngaphasi kwesihlahla nobe uhleli ngaphasaso ngobe utawutsi ubamba ligala kantsi sewubamba inyoka. Tikhona letinye lotawutitfola ticothele kulesihlahla ngobe umbala wato ufana newaleso sihlahla. Phela kutsiwa kubamba letingelako ungabi kudla kwato.\nGcoka timphahla letivikelako nawuhamba etigangeni kute ungalunywa. Ungagcoka emabhudzi kumbe ticatfula letivalekile nelibhuluko lelikuyekelako kunekugcoka lelikubambako kute kungabi lula kutsi ifike malula esikhumbeni sakho. Ungalunywa ngaphasi kwetinyawo kumbe emilenteni kungako kumele ucikelele nawuhamba etigangeni.\nUma nibantfu labatsandza kukhempa, gwema kukhempa etindzaweni letitsandvwa tinyoka letidvute nematje kanye netjani lobukhulu ngobe tinyoka letinyenti tiba nemandla ebusuku. Lithende lakho kumele uliziphe kahle utsintsite timphahla neticatfulo ngembi kwekugcoka. Nanobe uyolala uvitsite kahle tingubo takho ngobe kulula kutsi tibhace lapho ebusuku.\nTikhona tinyoka tasemantini ngiko kumele ucikelele nawugeza nobe udoba emifuleni nasemadamini nangabe bekunetimvula letinemandla, ngobe tinyoka letinebutsi tingakuluma. Kumele utfole lusito lwekucala ngekushesha. Uma ulunywe ngulenyoka akumelanga uphotise emaseko, kumele uphutfunyiswe emtfolamphilo, kungako kubalulekile nawugeza kuleto tindzawo tinakekele kute uhlale uphephile ngobe akusito tonkhe letinebungoti kodvwa kuphepha kubalulekile.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "SIGABA C: TAKHI NETIMISO TEKUSETJENTISWA KWELULWIMI - UMBUTO 3: SIKHANGISI",
      "instructions": "Fundza lesikhangisi bese uphendvula imibuto lelandzelako.",
      "questions": [
        {
          "id": "3.1",
          "parent_id": null,
          "text": "Kungani kusetjentiswe emagama lagcamile kulesihloko?",
          "marks": 1,
          "scenario": "ITHEKSTHI D\nUNENKINGA YETIHLALO TEMOTO YAKHO?\n[Sitfombe semabhodlela amabili e-Febreze nendvuku yesihlalo semoto lehlantwako]\nInsipho yetihlalo temoto\nFika ngekushesha! Imitsi yetfu itsatfwa butsaphutsaphu.\nLaba-5 bekucala batatitfolela libhodlela le-Febreze\nSitfolakala eMpumalanga kuphela.\nI-febreze ngiyo kuphela lehamba embili.",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Phindza ubhale lomusho bese udvwebela ligama leliveta bunikati.\nUnenkinga yetihlalo temoto yakho?",
          "marks": 1,
          "scenario": "ITHEKSTHI D (as above)",
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Khetsa YINYE imphendvulo kuleti. Bhala lenombolo letsi, 'Laba-5' ngemagama:",
          "marks": 1,
          "scenario": "ITHEKSTHI D (as above)",
          "context": null,
          "options": [
            {
              "label": "A",
              "text": "Labasinhlwanu"
            },
            {
              "label": "B",
              "text": "Labasinhlanu"
            },
            {
              "label": "C",
              "text": "Labasihlanu"
            },
            {
              "label": "D",
              "text": "Labasihlwanu"
            }
          ],
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Ucabanga kutsi bobani labatawuhlomula ngalomkhicito lokhangiswako?",
          "marks": 1,
          "scenario": "ITHEKSTHI D (as above)",
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Leligama lelitsi, 'butsaphutsaphu' kulesikhangisi linabuphi budlelwano naloko lokukhangiswako? Sekela imphendvulo yakho.",
          "marks": 2,
          "scenario": "ITHEKSTHI D (as above)",
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "Ucabanga kutsi kungani kutsiwe lemisho lebhalwe ngalokutjekile itsatsaluhlangotsi kulesikhangisi? Chaza.",
          "marks": 2,
          "scenario": "ITHEKSTHI D (as above)",
          "context": null,
          "options": null,
          "match_data": null,
          "guide_table": null
        },
        {
          "id": "3.7",
          "parent_id": null,
          "text": "Ngekubona kwakho lokhangisako uphumelele kanganani ekwenteni kutsi batsengi batfole lomkhicito malula? Sekela imphendvulo yakho.",
          "marks": 2,
          "scenario": "ITHEKSTHI D (as above)",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "UMBUTO 4: IKHATHUNI",
      "instructions": "Fundza lekhathuni bese uphendvula imibuto lelandzelako.",
      "questions": [
        {
          "id": "4.1",
          "parent_id": null,
          "text": "Bhala libintana leligama lelibhalwe ngalokugcamile efreyimini ye-1.",
          "marks": 1,
          "scenario": "ITHEKSTHI E: IKHATHUNI\nIFREYIMU YE-1: Themba, Thembeni naMbali. Themba: \"Asihambeni uma sekumnyama, ngeke sikhone kushova le-premu.\"\nIFREYIMU YE-2: Thembeni: \"Lilanga seliyakutilahla kunina.\" \"Mbali yekele kudlala.\"\nIFREYIMU YE-3: Themba naThembeni. Mbali uyakhala. Thembeni: \"Laba bacabanga kutsi ...\"\nIFREYIMU YE-4: Thembeni: \"Ewu! Wasihlolela Mbali. Siyofika sitsini kumake?\" Themba: \"Bahlala basho kutsi sibobanakekela bantfwana.\"\nCAPHELA: Lomfana lokulekhathuni nguThemba, lentfombatane lenkhulu nguThembeni kantsi lelencane nguMbali.",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Kusho kutsini kutsi lilanga seliyakutilahla kunina?",
          "marks": 1,
          "scenario": "ITHEKSTHI E (as above)",
          "context": null,
          "options": [
            {
              "label": "A",
              "text": "Seliyaphuma"
            },
            {
              "label": "B",
              "text": "Sekumnyama"
            },
            {
              "label": "C",
              "text": "Sekusemini"
            },
            {
              "label": "D",
              "text": "Seliyashona"
            }
          ],
          "match_data": null,
          "guide_table": null
        },
        {
          "id": "4.3.1",
          "parent_id": "4.3",
          "text": "Lenkhulumomabhamuta leseFREYIMINI ye-3 imeleni kulekhathuni?",
          "marks": 1,
          "scenario": "ITHEKSTHI E (as above)",
          "context": null,
          "options": null,
          "match_data": null,
          "guide_table": null
        },
        {
          "id": "4.3.2",
          "parent_id": "4.3",
          "text": "Cedzela lenkhulumo yaMbali leseFREYIMINI ye-3.",
          "marks": 1,
          "scenario": "ITHEKSTHI E (as above)",
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Ngukuphi lokukhomba kutsi labantfwana labakulekhathuni abanakekelwa ngendlela lefanako?",
          "marks": 2,
          "scenario": "ITHEKSTHI E (as above)",
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Ucabanga kutsi lenkhulumo lebhalwe ngalokugcamile efreyimini ye-4 ikhombani? Chaza.",
          "marks": 2,
          "scenario": "ITHEKSTHI E (as above)",
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Nguyiphi imbangela leyenta Thembeni akhulume lamagama laseFREYIMINI ye-4? Sekela imphendvulo yakho.",
          "marks": 2,
          "scenario": "ITHEKSTHI E (as above)",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "UMBUTO 5: IPHROZI",
      "instructions": "Fundza letheksthi bese uphendvula imibuto lelandzelako.",
      "questions": [
        {
          "id": "5.1.1",
          "parent_id": "5.1",
          "text": "Nika umcondvo loletfwa nguleligama leligcanyisiwe endzimeni ye-1.",
          "marks": 1,
          "scenario": "ITHEKSTHI F\nTIGCABHE NGELULWIMI LWASEKHAYA\n1 Ujabulise kwemntfwana lomncane lomsikati waseMpumalanga uma eva umuntfu akhuluma lulwimi lweSiswati kahle. Nkhosatana Bongekile Mlangeni longumbhali wemabhuku locedza kukhipha libhuku letinkondlo lelibhalwe ngeSiswati lelinesihloko lesitsi, 'Imphilo Ngetinkondlo'.\n2 Bongekile utsi ngalesikhatsi asakhula babe wakhe bekahlala amfundzisa kutsi akatigcabhe ngelulwimi lwakhe lwaseKHAYA, abuye akwati nekulukhuluma kahle. 'Ngikhulele kanyamazane elikazi, babe wami bekafundzisa Siswati ekolishi laseMgwenya. Bengitsi uma ngikhuluma Siswati lekungasiso utamuva sekatsi, 'Ungasho njalo, tsani,' kuchaza Nkhosatana Mlangeni.\n3 Utsi kubhala wakutsandza asafundza emabangeni laphasi, bekatsi nakabuya esikolweni atsatse libhuku lakhe abhale tindzaba ngelulwimi lweSiswati. Babe wakhe nakabuya utawutsatsa lelibhuku alungise emaphutsa. Kwamkhutsata loko wagcina sekangene kulomkhakha wekubhala, 'Kubalulekile kutsi lulwimi lwetfu silati. Mine ngiyaye ngijabule uma ngiva umuntfu loliSwati asikhuluma kahle futsi atigcabha ngelulwimi lwakhe. Uma lulwimi lwetfu silubhala kahle futsi silukhuluma kahle siyalutfutfukisa,' kuphetsa Nkhosatana Mlangeni.",
          "context": null,
          "options": null,
          "match_data": null,
          "guide_table": null
        },
        {
          "id": "5.1.2",
          "parent_id": "5.1",
          "text": "Bhala lomusho locindzetelwe kuletheksthi lengenhla ube sebunyentini.",
          "marks": 2,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.1.3",
          "parent_id": "5.1",
          "text": "Kulomusho longentasi lungisa emagama labhaleke kabi.\nNgikhulele kanyamazane elikazi.",
          "marks": 2,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.1.4",
          "parent_id": "5.1",
          "text": "Tsatsa ligama lelidvwetjelwe kuletheksthi lengenhla ulisebentise emshweni libe ngumentiwangco.",
          "marks": 2,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.1.5",
          "parent_id": "5.1",
          "text": "Esikhundleni semagama ladvwetjelwe kulemisho lengentasi bhala sabito. Bhala timphendvulo kuphela.\n(a) Kubalulekile kutsi lulwimi lwetfu silwati.\n(b) Bongekile utsi uyajabula uma eva umuntfu akhuluma lulwimi lweSiswati.",
          "marks": 2,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.1.6",
          "parent_id": "5.1",
          "text": "Sebentisa sento 'bhala' emushweni lotakhele wona ube sendleleni yesimo.",
          "marks": 2,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.1.7",
          "parent_id": "5.1",
          "text": "Cala lomusho ngekutsi: Cha â€¦\nUma lulwimi lwetfu silubhala kahle futsi silukhuluma kahle siyalutfutfukisa.",
          "marks": 3,
          "scenario": "ITHEKSTHI F (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.2.1",
          "parent_id": "5.2",
          "text": "Bhala libintana leliphikisa lelo lelidvwetjelwe kulesitfombe.",
          "marks": 1,
          "scenario": "ITHEKSTHI G: SITFOMBE\nSitfombe sentfombatane lecabanga ngetinhlobo letehlukene tekudla (junk food).\nIbubulo 1: \"Lokudla kutangikhuluphalisa ngikudlile itolo.\"\nIbubulo 2: \"Lokudla akunamphilo. Kumele ngitinakekele ngidle kahle.\"",
          "context": null,
          "options": null,
          "match_data": null,
          "guide_table": null
        },
        {
          "id": "5.2.2",
          "parent_id": "5.2",
          "text": "Ligama lelicindzetelwe kulesitfombe limeleni kulomusho?",
          "marks": 1,
          "scenario": "ITHEKSTHI G (as above)",
          "context": null,
          "options": [
            {
              "label": "A",
              "text": "Simo"
            },
            {
              "label": "B",
              "text": "Sikhatsi"
            },
            {
              "label": "C",
              "text": "Sigodzi"
            },
            {
              "label": "D",
              "text": "Sikhala"
            }
          ],
          "match_data": null,
          "guide_table": null
        },
        {
          "id": "5.2.3",
          "parent_id": "5.2",
          "text": "Phindza ubhale lemisho usebentise sihlanganiso lesifanele.\nLokudla akunamphilo. Kumele ngitinakekele ngidle kahle.",
          "marks": 2,
          "scenario": "ITHEKSTHI G (as above)",
          "context": null,
          "options": null,
          "match_data": null,
          "guide_table": null
        },
        {
          "id": "5.2.4",
          "parent_id": "5.2",
          "text": "Phindza ubhale lomusho locindzetelwe kulesitfombe uwente ube sesikhatsini lesitako.",
          "marks": 2,
          "scenario": "ITHEKSTHI G (as above)",
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 16613,
    "cached_tokens_saved": 0
  }
}