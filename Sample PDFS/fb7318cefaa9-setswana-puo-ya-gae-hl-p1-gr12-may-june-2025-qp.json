{
  "subject": "Setswana Puo ya Gae (HL) P1",
  "syllabus": "SC/NSC",
  "year": 2025,
  "session": "MAY/JUNE",
  "grade": "12",
  "language": "Setswana",
  "total_marks": 70,
  "groups": [
    {
      "group_id": "QUESTION 1",
      "title": "KAROLO YA A: TEKATLHALOGANYO",
      "instructions": "Araba dipotso TSOTLHE.",
      "questions": [
        {
          "id": "1.1.1",
          "parent_id": "1.1",
          "text": "Solly Malatsi ke moagi wa ...",
          "marks": 1,
          "scenario": "SETLHANGWA A (TEMANA)\n\n1 Kgwele ya dinao ke motshameko o batho ba ka o dirisang go itshidila marapo, go fokotsa mafura mo mmeleng le go thibela malwetse. Go fokotsa kgatelelo ya monagano, go kopana le batho kgotsa go tsamaisa nako le go ka itumedisana. Solly Malatsi wa dingwaga di le 32 go tswa Gadikgale ka fa ntlenyana ga Polokwane o na le lerato le legolo la metshameko, segolobogolo kgwele ya dinao. O ikaeletse go dira sengwe le sengwe mo maatleng a gagwe go netefatsa gore bašwa ba tswelela pele ka metshameko.\n\n2 O ne a tsaya tshwetso ya go simolola setheo se a neng a se bitsa 'Solly Malatsi Foundation'. Ka setheo se, Malatsi o ikaeletse go rotloetsa bašwa gore ba tshele botshelo jo bo maleba ka go tsaya karolo mo metshamekong. A re o tlile go netefatsa fa bašwa ba tsaya karolo mo metshamekong gore ba kgone go tlogela nnotagi, diritibatsi le bosenyi gammogo le tse dingwe tse di sa siamang. 'Ke na le lerato la go tsweletsa metshameko pele le mororo ke goletse kwa metseselegaeng, ke itse sentle dikgwetlho tse ditlhopha tsa metshameko di kopanang natso, jaaka, go fitlhelela mafelo le didiriswa tse di maleba gore di kgone go ijesa monate ka metshameko,' a bua a sa kgale mathe ganong.\n\n3 Ka setheo se sa gagwe, Malatsi o ne a rulaganya thonamente ya kgwele ya dinao ya basimane e e neng ya tshamekwa ka Lamatlhatso wa 29 le Sontaga sa 30 Lwetse 2018. Thonamente e, e ne ya tswelela gape ka Lamatlhatso wa 6 Diphalane mme makgaolakgang a tshamekwa ka Sontaga sa 7 Diphalane 2018. Ditlhopha tsa kgwele ya dinao di ne di tswa mo metseng e e gaufi le Gadikgale. Ka go rata go bona bašwa ba ijesa monate ka kgwele ya dinao, Malatsi o ne a bona ketleetso ya madi gammogo le diaparo tsa kgwele ya dinao go tswa go Hollywood Bets.\n\n4 Setlhopha sengwe le sengwe se ne sa newa diaparo tsa kgwele ya dinao tse di mebala e e farologaneng. 'Ke itumeletse ketleetso e ke e boneng go tswa mo setheong se segolo se tshwana le Hollywoods Bets le gore se ikamanye le setheo se se nnye sa go tshwana le sa me, seo ke phitlhelelo e kgolo mo go nna. Ke solofela fa seno e tlaa nna tshimologo ya botsalano magareng ga ditheo tse pedi tse,' a konosetsa jalo ka boitumelo.\n\n5 Malatsi o tlhalositse fa a tlaa abela ditlhopha tse di yang go tsenela thonamente diaparo. Motlhankedimogolo wa Hollywood Bets, Kgaogelo Mathoana, a re ba itumeletse go thusa setheo sa ga Malatsi gonne ba rata go thusa le go tlhabolola matshelo a bašwa ka go fetola ditoro tsa bona go nna nnete. 'Re dumela le go tshepa gore thonamente e, e tlaa thusa bontsi jwa bašwa gore ba lemoge ditalente tsa bona le go di tsweletsa pele mo isagong,' a bua a tletse monyebo le boitumelo mo sefatlhegong.\n\n6 Solly Malatsi o ne a baya madi otlhe a thonamente a kana ka R32 000 ka maitlhomo a gore thonamente e atlege ntle le dikgoreletsi dipe. Setlhopha se se neng se tlaa bona maemo a ntlha se ne se tlaa atswiwa ka R14 000, sa bobedi R8 000, sa boraro R6 000 fa sa maemo a bone, sona se tlaa iponela R4 000.\n\n7 Thonamente e ne ya simolola ka malatsi a a beilweng mme ditlhopha tsotlhe tsa kgwele ya dinao di ne di ipaakantse e le tota. Thonamente e ne e tsenetswe ke ditlhopha di le lesome go tswa mo metseng e e gaufi le Gadikgale. Lorole lo ne la beta mokoduo, go ne go tlhanasela e le semphete ke go fete fa barati le batshegetsi ba ditlhopha tse di farologaneng ba tlile go ijesa monate. Ka letsatsi la makgaolakgang ke fa go mekamekane setlhopha sa go tswa kwa Gamašišing le Gadikgale. Go ne ga itshupa kwa tshimologong fa maemo a ntlha a tlaa tsewa ke setlhopha sa kwa Gamašišing, fa se itlhoma kwa pele ka dino di le pedi pele motshameko o ya boikhutsong. Setlhopha se, se ne se nositse dino di le tlhano fa molaolamotshameko a letsa phala go fedisa motshameko.\n\n8 Le fa tota thonamente e ne e atlegile, Solly Malatsi o ne a akanya fa a tlhaeditse maiteko a gagwe a ntlha matlho ka go laletsa ditlhopha tsa kgwele ya dinao di le lesome fela. Kakanyo eno e tlisitswe ke thologelo le go bona tshegetso go ba setheo sa Hollywoods Bets. Rratoropo wa Polokwane o ne a akgola Malatsi ka matsapa a a tsereng a go ntsha bašwa mo mebileng le go ba lemosa botlhokwa jwa metshameko mo setšhabeng. O ne a ikana fa a tlaa etleetsa setheo sa ga Solly Malatsi ka matlole mo nakong e e tlang e le go netefatsa fa thonamente e nna tiragalo ya ngwaga mongwe le mongwe mo Gadikgale mme e akaretse metshameko e e farologanang, e seng kgwele ya dinao fela.",
          "context": null,
          "options": [
            {
              "label": "A",
              "text": "Gamasemola."
            },
            {
              "label": "B",
              "text": "Gaseleka."
            },
            {
              "label": "C",
              "text": "Gadikgale."
            },
            {
              "label": "D",
              "text": "Gamatlala."
            }
          ],
          "match_data": null,
          "guide_table": null
        },
        {
          "id": "1.1.2",
          "parent_id": "1.1",
          "text": "Neela dilo di le THARO fela tse kgwele ya dinao e ka thusang batho ka tsona. (Temana 1)",
          "marks": 3,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.3",
          "parent_id": "1.1",
          "text": "Solly o ne a le dingwaga tse kae?",
          "marks": 1,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.4",
          "parent_id": "1.1",
          "text": "Maikaelelomagolo a ga Solly Malatsi ka go simolola setheo sa Solly Malatsi Foundation e ne le afe? (Temana 2)",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.5",
          "parent_id": "1.1",
          "text": "Go ya ka temana, ke kgwetlho efe e ditlhopha tsa metshameko di itemogelang yona?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.6",
          "parent_id": "1.1",
          "text": "O tlhaloganya eng ka tlhagiso e e reng 'go ne go tlhanasela e le semphete ke go fete'. (Temana 7)",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.7",
          "parent_id": "1.1",
          "text": "Ke eng se Solly Malatsi a ikwatlhaelang sona ka thonamente?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.8",
          "parent_id": "1.1",
          "text": "Ke ka ntlha ya eng ditlhopha di ne di fiwa diaparo tsa mebala e e farologaneng?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.9",
          "parent_id": "1.1",
          "text": "Ke setlhopha sefe se se boneng maemo a ntlha mo thonamenteng?",
          "marks": 1,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.10",
          "parent_id": "1.1",
          "text": "Lereo 'thonamente' le kaya eng?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.11",
          "parent_id": "1.1",
          "text": "Maikaelelomagolo a setheo se segolo sa Hollywoods Bets e ne e le afe?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.12",
          "parent_id": "1.1",
          "text": "A ke ntlha kgotsa kakanyo gore ditlhopha tse di neng di fentse di ne tsa atswiwa go ya ka bokgoni jwa tsona. Tshegetsa karabo ya gago ka lebaka.",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.1.13",
          "parent_id": "1.1",
          "text": "Fa o ne o le mongwe wa batshameki ba ba neng ba tsenetse thonamente o ne o tlaa ikutlwa jang?",
          "marks": 2,
          "scenario": "SETLHANGWA A (TEMANA)",
          "context": null,
          "options": null,
          "match_data": null,
          "guide_table": null
        },
        {
          "id": "1.2.1",
          "parent_id": "1.2",
          "text": "Naya ntlha E LE NNGWE e SETLHANGWA A (TEMANA) le SETLHANGWA B (SETSHWANTSHO) di tshwanang ka yona.",
          "marks": 2,
          "scenario": "SETLHANGWA B (SETSHWANTSHO): Setshwantsho se supa batshameki ba basadi ba le ba tlhano mo kgaolong ya kgotlo ya netball. Go na le motshameki yo o tlhomileng letsogo mo godimo a tshwere kgwele gaufi le nouto.",
          "context": "Leba setshwantsho se se latelang, mme morago o arabe dipotso.",
          "options": null,
          "match_data": null,
          "guide_table": null
        },
        {
          "id": "1.2.2",
          "parent_id": "1.2",
          "text": "Naya ntlha e le NNGWE e SETLHANGWA A (TEMANA) le SETLHANGWA B (SETSHWANTSHO) e farologanang ka yona.",
          "marks": 2,
          "scenario": "SETLHANGWA B (SETSHWANTSHO)",
          "context": null,
          "options": null,
          "match_data": null,
          "guide_table": null
        },
        {
          "id": "1.2.3",
          "parent_id": "1.2",
          "text": "A o ka kgatlhegela go tshameka motshameko o o mo setshwantshong mo isagong? Tshegetsa karabo ya gago ka lebaka.",
          "marks": 2,
          "scenario": "SETLHANGWA B (SETSHWANTSHO)",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "KAROLO YA B: TSHOBOKANYO",
      "instructions": "Buisa temana e e fa tlase ka kelotlhoko. E tlhagisa dintlha ka maele a go tshola meno a itekanetse ka dinako tsotlhe.\n\nELA TLHOKO: O tshwanetse go dira tse di latelang:\n1. Sobokanya, o dirisa mafoko a gago mme o sa fetole bokao jwa temana, ka go tlhagisa dintlha di le SUPA ka se o ka se dirang, go tshola meno a itekanetse.\n2. Kwala ka temana, o dirisa mafoko a gago mme o sa latlhe bokao.\n3. Boleele bo se fete mafoko a a ka nnang 90.\n4. Tshobokanyo e se ka ya newa setlhogo.\n5. Kwala palo ya mafoko a o a dirisitseng kwa bokhutlong jwa tshobokanyo.",
      "questions": [
        {
          "id": "2",
          "parent_id": null,
          "text": "Sobokanya temana ya SETLHANGWA C go tlhagisa dintlha di le SUPA ka se o ka se dirang, go tshola meno a itekanetse.",
          "marks": 10,
          "scenario": "SETLHANGWA C\n\nMokgwa o o siameng wa go tshola legano la gago le itekanetse, ke go ela tlhoko le go sala ditsela kgotsa maele a a rileng go fitlhelela seo. Ga go kitla go nna thari go ka simolola go tsaya taolo ya tlhokomelo ya legano la gago.\n\nGo na le maele a mongwe a ka a dirisang go tshola meno le marinini a gagwe a itekanetse. Leswe la meno le rata sukiri mme sukiri e tlhagisa esiti e e bodisang meno. Go botlhokwa go tila dijo le dino tse di tletseng sukiri ka gale. Tlhapa meno gabedi mo letsatsing go netefatsa fa a le phepa. Ka go dira jalo o tlaa bo o ntsha leswe le le tlaa bong le saletse fa o ne o a tlhapa lwa ntlha.\n\nGo ntsha dikhuta(leswe le le salelang mo menong) go thusa go thibela go bola ga meno. Leswe la meno le iphitlha fa boratšhe bo sa kgoneng go phepafatsa teng. Ke ka moo go leng mosola go ntsha dikhuta gonne leswe le, le nna magareng ga meno le marinini. Tiriso ya setsukulalegano e thusa go ntsha leswe la meno kgotsa masaledi a dijo a a ka tswang a saletse morago fa o ne o tlhapa meno. Ngaka ya gago ya meno e ka go thusa go tlhopha setsukulalegano se se go siametseng. Tiriso ya sesireletsameno a motlhagare e botlhokwa ka se lwantsha megare e e bodisang meno. Sesireletsameno se, se tswala phatlha e e ka tswang e bulegile gore leswe le se gole le go bodisa meno.\n\nGo goga motsoko go senya itekanelo ya legano la gago ka o ka tshwarwa ke bolwetse jwa marinini kgotsa kankere ya legano. Efoga go goga motsoko. Motsoko o omeletsa legano, o fedisa mathe mo leganong mme se, se godisa megare. Etela ngaka ya gago ya meno gore e phepafatse meno a gago ka go a gotlha. Ketelo e, e nne morago ga dikgwedi tse thataro mo ngwageng gore o netefatsa itekanelo ya legano la gago.\n\nKe ka moo dingaka tsa meno di buang gore monyebo o o itekanetseng o tswa mo go tlhokomelong e e tlhomameng ya legano.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "KAROLO YA C: DIPOPEGO TSA PUO LE MELAWANA YA TIRISO YA PUO - POTSO 3: PAPATSO",
      "instructions": "Sekaseka papatso e e fa tlase, mme morago o arabe dipotso.",
      "questions": [
        {
          "id": "3.1",
          "parent_id": null,
          "text": "Tlhopha karabo e e maleba ka go kwala tlhaka e e nepagetseng A, B, C kgotsa D.\n\nTlhagiso e e reng go bonolo go ithuta go kgweetsa ke mofuta ofe wa puo ya phasalatso:",
          "marks": 1,
          "scenario": "SETLHANGWA D (PAPATSO): Papatso e e bontshang mosadi yo o mofing a kgweetsa mme go kwadilwe: 'GO BONOLO GO ITHUTA GO KGWEETSA. Re neelana ka dithuto tsa boleng tsa bakgweetsi ba bašwa ka tlhwatlhwa e e kwa tlase. Ikgolaganye le rona +123 456 7896 www.website.com'",
          "context": null,
          "options": [
            {
              "label": "A",
              "text": "Puo e e tsayang letlhakore"
            },
            {
              "label": "B",
              "text": "Puo e e digelang"
            },
            {
              "label": "C",
              "text": "Puo ya gae"
            },
            {
              "label": "D",
              "text": "Puo e e gobelelang"
            }
          ],
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "O ka ikgolaganya le ba setheo se se bapatsang jang?",
          "marks": 1,
          "scenario": "SETLHANGWA D",
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Fa o lebile, ke ka ntlha ya eng go dirisitswe mosadi yo o kgweetsang mo phasalatsong?",
          "marks": 2,
          "scenario": "SETLHANGWA D",
          "context": null,
          "options": null,
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Ke dintlha dife tsa tshedimosetso tsa botlhokwa tse di tlhaelang gore batho ba fitlhelele setheo se.",
          "marks": 2,
          "scenario": "SETLHANGWA D",
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Fetolela polelo e e thaletsweng mo papatsong go nna ya kganetso.",
          "marks": 1,
          "scenario": "SETLHANGWA D",
          "context": "Polelo e e thaletsweng: '... tlhwatlhwa e e kwa tlase.'",
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "Neela mofuta wa letlhalosi le le thaletsweng mo papatsong.",
          "marks": 1,
          "scenario": "SETLHANGWA D",
          "context": "Lefoko le le thaletsweng: 'tlase'",
          "options": null,
          "match_data": null,
          "guide_table": null
        },
        {
          "id": "3.7",
          "parent_id": null,
          "text": "A go maleba gore re re papatso e, e sekametse mo letlhakoreng le le lengwe. Tshegetsa karabo ya gago ka lebaka.",
          "marks": 2,
          "scenario": "SETLHANGWA D",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "POTSO 4: KHATHUNU",
      "instructions": "Sekaseka khathunu e e fa tlase, mme morago o arabe dipotso.",
      "questions": [
        {
          "id": "4.1",
          "parent_id": null,
          "text": "Tlhopha karabo e e maleba ka go kwala tlhaka e e nepagetseng A, B, C kgotsa D.\n\nMotshameko o go buiwang ka ona mo khathunung ke wa …",
          "marks": 1,
          "scenario": "SETLHANGWA E (KHATHUNU): Khathunu e supa banna ba babedi ba ba suleng ditlhogo, ba apere diaparo le ditshetla tsa Springbok (Rugby). Monna yo mongwe o nnotse fa fatshe a lebega a tshwenyegile. Ngaka e mo file tlhagiso: 'TSIBOSO! Kgatelelo ya tlhaloganyo.' Gape go na le pampitshana e e reng: 'BUTSWELA MO GO SONA BONNYE GA 3 KA LETSATSI. O SE LEBELELE DIKGANG TSA SPRINGBOK.' Go na le setshwantsho sa 'SEJANA SA LEFATSHE SA RAKABII 2019'.",
          "context": null,
          "options": [
            {
              "label": "A",
              "text": "kgwele ya dinao."
            },
            {
              "label": "B",
              "text": "bolotloa."
            },
            {
              "label": "C",
              "text": "rakabii."
            },
            {
              "label": "D",
              "text": "kerikete."
            }
          ],
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Batho ba babedi ba ba mo khathunung, ba kopanetse kwa kae?",
          "marks": 1,
          "scenario": "SETLHANGWA E",
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Diaparo tse di tshwanang tsa batho ba babedi ba, di go raya di reng ka ga bona?",
          "marks": 2,
          "scenario": "SETLHANGWA E",
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Molwetse yo o mo khathunung, o tshwerwe ke bolwetse bofe? Tshegetsa karabo ya gago ka lebaka.",
          "marks": 2,
          "scenario": "SETLHANGWA E",
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Sefatlhego sa monna yo o ntseng fa fatshe se supa maikutlo afe? Tshegetsa karabo ya gago ka lebaka.",
          "marks": 2,
          "scenario": "SETLHANGWA E",
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Dirisa leemedi le le tlhagelelang mo puduleng ya ngaka jaaka sedirwa sa polelo.",
          "marks": 1,
          "scenario": "SETLHANGWA E",
          "context": "Pudulu ya ngaka: '...O SE LEBELELE DIKGANG TSA SPRINGBOK.' (Leemedi ke 'O')",
          "options": null,
          "match_data": null,
          "guide_table": null
        },
        {
          "id": "4.7",
          "parent_id": null,
          "text": "Nopola polelo e e mo kganetsong go tswa mo khathunung.",
          "marks": 1,
          "scenario": "SETLHANGWA E",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "POTSO 5: TEMANA YA POROUSE",
      "instructions": "Buisa temana e e latelang, mme morago o arabe dipotso.",
      "questions": [
        {
          "id": "5.1",
          "parent_id": null,
          "text": "Lefoko le le thaletsweng mo go mola 2 ke mofuta ofe wa lediriletswa?",
          "marks": 1,
          "scenario": "SETLHANGWA F\n\n1 Kana mabogo dinku a a thebana, fa re ne re tshedisana mmogo re tshwanetse go itumela mmogo le go lela mmogo, a ke re mogaetsho ke gona go tshedisana mmogo le go nna le botsalano jo bo tiileng. Ke bona botho boo mogaetsho. E seng gore fa re tshela mmogo re bo re betsana ka noga e tshela.\n\n2 Botlhogoputswa go le gantsi fa ba re laya ba re, go tsamaya ke go bona. Botshelo jo le gona go tshedisana mmogo, re go ithuta ka go kopana le bonkgate-ke-tlhaname le bona botiitiipote. Ka moloi a se na mmala, e bile thola borethe teng ga yona go baba, ga o kitla o itse gore a batho ba o itsalanyang le bona ke batho ba mofuta mang.\n\n3 Kana wetsho, lefatshe le la rona le gagogile jaaka letlhare la bukana, re tshela botshelo jwa mme ga a mpone. Mongwe le mongwe o itirela boithatelo, mogolo le ngwana ba lebetse gore go a tle go twe susu ilela suswana, gore suswana a go ilele. Fa nkabo e le gore re tshela sentle ka boammaaruri, bagolo ba ka bo ba kgalema e bile ba laya, ka lebaka la gore bana ba sala mo lefatsheng, bagolo bona ba ya boyabatho, ke ka moo baitsedipuo ba tleng ba umake gore, tlhapi solofela leraga metsi a tšhwele o a lebile.",
          "context": "Mola 2 o na le lefoko: 'tshedisana'",
          "options": null,
          "match_data": null,
          "guide_table": null
        },
        {
          "id": "5.2",
          "parent_id": null,
          "text": "Dirisa lefoko 'bona' mo go mola 3 mo polelong go bontsha bokao jo bo farologaneng le jwa temana.",
          "marks": 1,
          "scenario": "SETLHANGWA F",
          "context": null,
          "options": null,
          "match_data": null,
          "guide_table": null
        },
        {
          "id": "5.3",
          "parent_id": null,
          "text": "Leina 'noga' le dirisitswe jang mo go mola 4 mo polelong e e thaletsweng?",
          "marks": 1,
          "scenario": "SETLHANGWA F",
          "context": "Polelo mo moleng wa 4: '...betsana ka noga e tshela.'",
          "options": null,
          "match_data": null,
          "guide_table": null
        },
        {
          "id": "5.4",
          "parent_id": null,
          "text": "Neela dipopegopuo (dikarolopuo) tse di bopileng leina le le ntshofaditsweng go mola 5.",
          "marks": 2,
          "scenario": "SETLHANGWA F",
          "context": "Leina le le ntshofaditsweng mo moleng wa 5 ke 'Botlhogoputswa'.",
          "options": null,
          "match_data": null,
          "guide_table": null
        },
        {
          "id": "5.5",
          "parent_id": null,
          "text": "Neela leetsi le le dirisitseng go bopa leina le le thaletsweng mo go mola 7.",
          "marks": 1,
          "scenario": "SETLHANGWA F",
          "context": "Leina le le thaletsweng mo moleng wa 7 ke 'botiitiipote'.",
          "options": null,
          "match_data": null,
          "guide_table": null
        },
        {
          "id": "5.6",
          "parent_id": null,
          "text": "Fetolela leemedi le le ntshofaditsweng mo go mola 10 mo bongweng.",
          "marks": 1,
          "scenario": "SETLHANGWA F",
          "context": "Leemedi le le ntshofaditsweng mo moleng wa 10 ke 'rona'.",
          "options": null,
          "match_data": null,
          "guide_table": null
        },
        {
          "id": "5.7",
          "parent_id": null,
          "text": "Neela lelatodi la lefoko 'tshela' jaaka le dirisitswe mo go mola 10.",
          "marks": 1,
          "scenario": "SETLHANGWA F",
          "context": null,
          "options": null,
          "match_data": null,
          "guide_table": null
        },
        {
          "id": "5.8",
          "parent_id": null,
          "text": "Fetolela lediri le le ntshofaditsweng mo go mola 14 go nna leitiri o bo o le dirise mo polelong.",
          "marks": 2,
          "scenario": "SETLHANGWA F",
          "context": "Lediri le le ntshofaditsweng mo moleng wa 14 ke 'laya'.",
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 15619,
    "cached_tokens_saved": 0
  }
}