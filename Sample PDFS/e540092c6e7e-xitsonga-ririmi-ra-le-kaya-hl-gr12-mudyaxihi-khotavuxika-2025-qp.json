{
  "subject": "XITSONGA: RIRIMI RA LE KAYA (HL)",
  "syllabus": "SC/NSC",
  "year": 2025,
  "session": "MUDYAXIHI/KHOTAVUXIKA",
  "grade": "12",
  "language": "Xitsonga",
  "total_marks": 80,
  "groups": [
    {
      "group_id": "QUESTION 1",
      "title": "VUTLHOKOVETSERI (XITSALWANA)",
      "instructions": "Hlamula swivutiso swin'wana na swin'wana SWIMBIRHI exikarhi ka swivutiso swa 1–4. Nhlamulo ya xivutiso xa xitsalwana xa 1, a yi ve na marito ya kwalomu ka 250–300 (pheji yi1), yi tlhela yi va hi xivumbeko xa xitsalwana, KU NGA RI xo xaxameta timhakankulu.",
      "questions": [
        {
          "id": "1",
          "parent_id": null,
          "text": "Kombisa hilaha mutlhokovetseri a tirhiseke ririmi ra vutshila hakona eka xitlhokovetselo lexi nga laha henhla u ri karhi u kongomisa eka mintila ya 1, 7, 11, 14 na 28.",
          "marks": 10,
          "scenario": "MBYANA – HT Chauke\n1 Haa, vusiwana byi ni xilandzu mbuyangwana!\n2 Sweswi va nga te ndzi mbyana hakunene,\n3 Mina marhandzeka-loko-swi-bihile ntsena!\n4 Laha swi nga saseka kona vana va vona hi vo' vanhu ntsena,\n5 Ntirho wa mina i ku pfutsekisiwa swi nga heli ntsena.\n6 Kasi vumbyana bya mina byi ta helela kwihi ke?\n7 Ndzi to kala ndzo, mbhinyi na xikomu ndza ha ri mbyana ke?\n8 Loko va ku ku na mahanyelanhlomulo kasi va vula mina ke?\n9 Vatswari vanga, a mi hundzuluxinyana swikosi mi phalala?\n10 Leswi ndzi tswariweke ndzi ri mbyana,\n11 Vana va mina na vona va ta va timbyana?\n12 Swakudya swa kona ndzo hoxeriwa kunene ku tiyisisa vumbyana byanga.\n13 Xa mina i ku londzota miladza yo nyakapfala siku leri ngo va siku,\n14 Loko ku ri nyama va tswontswa mongo hinkwawo wu ku bi!\n15 Hi kona ndzi nga ta hoxetiwa marhambu ndzi rilela kona.\n16 Loko va swi lava ndzi rhambiwa ku ya eku hloteni,\n17 Ndzi ta vona maxangu hi ku hlongorisa swihari,\n18 Ndzi ta mintela marha ndzi ehleketa leswaku ndzi ta lawuriwa ku antswa.\n19 Loko se swi swekiwile swi vupfa hi mina n'wamarhambu,\n20 Swa mina swa vava vamanana!\n21 Loko ri perile hi mina murindzi wa muti,\n22 Loko ndzi twa ku chakala, ndzi vukula ndzi ya kona,\n23 Nkarhi walowo vona va ba swingoro swi gigelana,\n24 Loko va swi lava ndzi to bukutiwa ndzi ku pyee!\n25 A swi antswi ndzi cincana na vona ndzi va munhu vona va endla mbyana?\n26 Va ta twanyana leswi ndzi swi twaka na mina ka!\n27 A ndzi ta va komba xo mita hi huku,\n28 Vuhlonga bya mina byi tlula na bya vana va Israel ehansi ka Faro.\n29 Kambe a swi na mhaka hikuva Hosi ya swi vona.\n30 Rin'wana ra masiku ndzi ta endla Lazaro wa vona,\n31 Va ta cangayila va lava ku pfuniwa hi mina ndzi ri ePharadayisini,\n32 Ndzilo wu ta va oxa va nyeka vutomi hinkwabyo.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "VUTLHOKOVETSERI (XIMBANGU)",
      "instructions": "Hlaya xitlhokovetselo lexi nga laha hansi kutani u hlamula swivutiso leswi nga ta xi landzela.",
      "questions": [
        {
          "id": "2.1",
          "parent_id": null,
          "text": "Hi xihi xifaniso xa le miehleketweni lexi humelerisiwaka hi xitlhokovetselo lexi?",
          "marks": 2,
          "scenario": "HI DYE NAXO! – MT Mahuntsi\n1 Hina swisiwana hi dye naxo!\n2 Hi dye naxo na vamachonisi!\n3 Hi vona vamachonisi va hi endlelaka bajete,\n4 Bajete ya miholo ya hina,\n5 Leyi hi hanyisaka mindyangu ya hina hi yona.\n6 Vayisa lava va ni mona wa xiloyi.\n7 Loko wo ka u ya lomba kan'we,\n8 A wu nga ha phonyoki nakan'we,\n9 Mali ya wena yi ta tswala yi tswarile.\n10 Hambi u lo lombela siku rin'we ya veleka.\n11 Loko ha ha lomba mi timbulwa,\n12 Loko ha ha lomba mi vamunene wa Gwevana.\n13 Mi n'wayitela ku vonaka na makhuyu.\n14 Mi hlekelela ku vonaka na xindzin'wandzin'wana.\n15 Mi hi bambatela swi nga ha heli.\n16 Kambe siku ro londza a mi endleki,\n17 Mi rheta bya bavuri ematini,\n18 Mi kariha bya ngwenyankelenge.\n19 Mi mpfhupfha bya huku ya mbhaha,\n20 Leyi tekeriweke xiciwana xa yona hi gama ra nsele.\n21 A mi hloniphi ni tihosi onge mi tinhongana,\n22 A mi hloniphi na swidyondzeki,\n23 Hambi vakhegula va mudende ma chonisa.\n24 Vadyondzisi vona a ha ha vuli,\n25 Va teriwa hambi va ha dodombana no lota byongo,\n26 Entirhweni emahlweni ka vadyondzi,\n27 Va ta khomiwa hi tiwacheni va bvunghiwa hi papa ra tingana ta ntima dzwii!\n28 Van'wana mi va tekela ni makhadi,\n29 Makhadi lawa va holaka hi wona xihundla xi ku mhoo!\n30 Ivi mi hamba mi kafutela mali ya vona,\n31 Vona va ri karhi va koka exilogweni,\n32 Vona va ri karhi va dya rikoko ra xilondza,\n33 Mindyangu ya n'wina yi xipa yi fika hi laha!\n34 Mi hanyisa mindyangu ya hina ku vava n'wina vamachonisi!",
          "context": null,
          "options": null,
          "match_data": null,
          "guide_table": null
        },
        {
          "id": "2.2",
          "parent_id": null,
          "text": "Tshaha ntila eka ndzimana yo hetelela lowu kombisaka leswaku vamachonisi va teka mali ya valombiwa hixitalo.",
          "marks": 1,
          "scenario": "HI DYE NAXO! – MT Mahuntsi",
          "context": "Contextual question for Question 2",
          "options": null,
          "match_data": null,
          "guide_table": null
        },
        {
          "id": "2.3",
          "parent_id": null,
          "text": "Hlawula nhlamulo leyi nga yona eka leti nga laha hansi. Eka ntila wa 31 loko mutlhokovetseri a ku: 'Vona va ri karhi va koka exilogweni' u vula leswaku vanhu lava lombeke mali va va va ri ku … hi vutomi.",
          "marks": 1,
          "scenario": null,
          "context": null,
          "options": [
            {
              "label": "A",
              "text": "tsakisiweni"
            },
            {
              "label": "B",
              "text": "vevukeriweni"
            },
            {
              "label": "C",
              "text": "tikeriweni"
            },
            {
              "label": "D",
              "text": "vilerisiweni"
            }
          ],
          "match_data": null,
          "guide_table": null
        },
        {
          "id": "2.4",
          "parent_id": null,
          "text": "Mutlhokovetseri eka ntila wa 27 lowu nge: 'Va ta khomiwa hi tiwacheni va bvunghiwa hi papa ra tingana ta ntima dzwii!' u tirhisile rito 'bvunghiwa'. Nyika nhlamuselo ya rona ya masiku hinkwawo u tlhela u kombisa hilaha a ri tirhiseke hakona eka xitlhokovetselo lexi.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "2.5",
          "parent_id": null,
          "text": "Xana ntila wa 19 lowu nge: 'Mi mpfhupfha bya huku ya mbhaha' wu hlamusela yini?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "2.6",
          "parent_id": null,
          "text": "Mhaka leyi hlamuseriwaka eka xitlhokovetselo lexi yi endla u titwa njhani naswona u nga tsundzuxa vanhu yini hi yona?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "VUTLHOKOVETSERI (XIMBANGU)",
      "instructions": "Hlaya xitlhokovetselo lexi nga laha hansi kutani u hlamula swivutiso leswi nga ta xi landzela.",
      "questions": [
        {
          "id": "3.1",
          "parent_id": null,
          "text": "Nyika nkomiso wa xitlhokovetselo lexi.",
          "marks": 2,
          "scenario": "XIVITI XA XIKHOMELA – NW Phakula\n1 Vona, u kukumukile u kukumukile u lo tani!\n2 Ekerekeni kona a wu xwi no xwa,\n3 Eka vapfumerikuloni u hundzukile wachi ya vona,\n4 Ku ku veka mubi wa nsimbhi ke, swi tsandza kwihi swona?\n5 Vona, moya waku a wu ni kurhula wu dungekile,\n6 Xikhomela eka wena xi vumbeterile magadigadi ya ngati ya xiviti,\n7 Xiviti lexi ku tsandzisaka ku hlangana ni Mumbi.\n8 Minyikelo yaku ekerekeni yo va ya hava ntsena.\n9 Sungula u tirivalela,\n10 Ivi u rivalela sirha hikuva na marhambu yakwe ya bole khale.\n11 Wa ha ri ni xikhomela xo tshikiwa loko wa ha ri muntshwa?\n12 Leswi se na vatukulu va nga hlomisa ke wa ha tova hi yini?\n13 Ve 'avuxeni' eka ntsumbu waku kambe mbilu ni moya swi vutliwile,\n14 Swi vutliwile hi xiviti,\n15 Xiviti n'wana xikhomela,\n16 Xikhomela mana wa mavondzo na vuloyi.",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Tshaha ntila eka ndzimana yo sungula lowu kombisaka leswaku munhu loyi ku tlhokovetseriwaka hi yena a a fika hi nkarhi ekerekeni.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Hlawula nhlamulo leyi nga yona eka leti nga laha hansi. Eka ntila wa 1 loko mutlhokovetseri a ku: 'Vona, u kukumukile u kukumukile u lo tani!' u vula leswaku munhu loyi ku tlhokovetseriwaka hi yena a a tshama a …",
          "marks": 1,
          "scenario": null,
          "context": null,
          "options": [
            {
              "label": "A",
              "text": "tshunxekile."
            },
            {
              "label": "B",
              "text": "nyuherile."
            },
            {
              "label": "C",
              "text": "hundzukile."
            },
            {
              "label": "D",
              "text": "hlundzukile."
            }
          ],
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Mutlhokovetseri eka ntila wa 10 lowu nge: 'Ivi u rivalela sirha hikuva na marhambu yakwe ya bole khale' u tirhisile rito 'sirha'. Nyika nhlamuselo ya rona ya masiku hinkwawo u tlhela u kombisa hilaha a ri tirhiseke hakona eka xitlhokovetselo lexi.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Hikwalaho ka yini mutlhokovetseri a ku xikhomela i mana wa mavondzo na vuloyi eka ntila wa 16?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "Mhaka ya ku va munhu a va na xikhomela u vona yi ri kahle ke? Seketela nhlamulo ya wena.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "VUTLHOKOVETSERI (XIMBANGU)",
      "instructions": "Hlaya xitlhokovetselo lexi nga laha hansi kutani u hlamula swivutiso leswi nga ta xi landzela.",
      "questions": [
        {
          "id": "4.1",
          "parent_id": null,
          "text": "Kombisa hungunkulu leri xitlhokovetselo lexi xi humelerisaka rona.",
          "marks": 2,
          "scenario": "XIBODZE XA MUNGHANA – KJ Ngobeni\n1 I xibodze xa munghana,\n2 U nga voni ku xonga ka xona,\n3 Mavala ya fana na ya xa wena,\n4 Ya fana swa khwatsi hikuva i yan'we,\n5 U nga nambuteli bya xidzidzi,\n6 Ku fana be!\n7 Chava xibodze xa munghana.\n8 A hi hambananga mhayi!\n9 Loko u xi languta hi vurhonwana,\n10 Khwatsi lexa ka wena!\n11 Lexi u xi nyangaka u kolwa,\n12 Xona lexi baka wa wena mombo,\n13 Lexi nyakalaka makorho ya mbilu yaku,\n14 Hi xona xa wena xexo.\n15 U nga xi languti hi tihlo ra le mpfungwe,\n16 Hikuva xi ta ku koka rinoko,\n17 U nga xi susi nurhu loko mi hlangana hi mahlo,\n18 Hambi xi nga xipa hi thyaka,\n19 U nga xi sulasuli,\n20 Futhi xi nga ku nyumisi,\n21 Hikuva i xa munghana a hi xa wena.\n22 Tshika xa munghana,\n23 Futhi u nga xi tumbeti ekhwapeni,\n24 Hikuva xi ta tshikela lomo,\n25 Kutani xi tlhotlhorha mandza ya xona,\n26 Vana va xona va ku hlenga bya n'weni wo chika hi le Khimbini,\n27 Ku kondza u twa ku nandziha u nga ha lavi ku twa nchumu,\n28 Kutani xi hlohlomuka tiko ri hlamala.\n29 Chava xibodze xa munghana,\n30 Xi hloniphe u nga xi naveli,\n31 Hikuva na xona xa bava xi khalakhasa,\n32 U nga xi lavi enyongeni,\n33 Hikuva xi ta ku swirha timbilu na xona,\n34 U nga kali u tihoxa lomo,\n35 Hikuva u ta dyiwa hi magandlati ya lwandle.\n36 Hambi xi nga ku tshwinyeta hi tihlo,\n37 Xi tshunela kusuhi xi ku koka rinoko,\n38 Xi teke tanihi makwenu wa khwiri ra nyini,\n39 Hikuva xi ta onha vuxaka byenu.\n40 Kanya mbilu u nga ninginiki,\n41 Chuchuta miehleketo ya wena hi phoma ra ntima bya Yosefa.\n42 Hikuva xibodze xa maseve i xa maseve a hi xa wena.",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Tsavula ntila eka ndzimana ya vumune lowu hlamuselaka leswaku timhaka leti munhu a ehleketaka leswaku i ta xihundla ta humela erivaleni.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Hlawula nhlamulo leyi nga yona eka leti nga laha hansi. Mutlhokovetseri eka ntila wa 35 loko a ku: 'Hikuva u ta dyiwa hi magandlati ya lwandle' u vula leswaku munhu loyi u ta ... loko se a kumile munhu loyi a n'wi navelaka.",
          "marks": 1,
          "scenario": null,
          "context": null,
          "options": [
            {
              "label": "A",
              "text": "tshamiseka"
            },
            {
              "label": "B",
              "text": "xaniseka"
            },
            {
              "label": "C",
              "text": "languteka"
            },
            {
              "label": "D",
              "text": "hlayiseka"
            }
          ],
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Ntila wa 33 wu ri: 'Hikuva xi ta ku swirha timbilu na xona'. Xana 'ku swirha timbilu' swi vula yini hi mavulavulelo ya masiku hinkwawo? Hlamusela hilaha mutlhokovetseri a tirhiseke xivulavulelo lexi hakona eka xitlhokovetselo lexi.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Eka ntila wa 28 mutlhokovetseri u ri: 'Kutani xi hlohlomuka tiko ri hlamala.' Xana ntila lowu wu humelerisa yini?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Xitsundzuxo xa mutlhokovetseri lexi humelerisiwaka hi mintila ya 36–38 xa koteka ku xi endla ke? Seketela nhlamulo ya wena.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "VUTLHOKOVETSERI (XO KA XI NGA RI XA NDZAWULELO)",
      "instructions": "Swa boha leswaku u xi hlamula. Hlaya xitlhokovetselo lexi nga laha hansi kutani u hlamula swivutiso leswi nga ta xi landzela.",
      "questions": [
        {
          "id": "5.1",
          "parent_id": null,
          "text": "Nyika mongo wa xitlhokovetselo lexi.",
          "marks": 2,
          "scenario": "VA NDZI KUMILE – TP Magaisa\n1 Lava nga ndzi pepejela va pfarile milomo,\n2 Xuma xo ta hi vukungundzwana xi vohlile,\n3 Leswi nga sala swi le mavokweni ya nawu,\n4 Tiko ri rhurile kambe mina a ndzi rhulanga,\n5 Vanghana va mina a ko va swindodzi,\n6 Mavele na timanga swi herile swindodzi bamfee!\n7 Endzhaku ka hinkwaswo,\n8 Mina ndzi hundzukile lowo ka ti nga teki,\n9 Ku ri xinyanyu xi nga ndzi peta nhloko,\n10 Namuntlha milenge na mavoko swi khungiwile,\n11 Ndzi rindzele ntsena xigwevo lexi ndzi nga xi tiviki.\n12 Lava a ndzi va yimise hi nenge wunꞌwe matolo,\n13 Namuntlha va ndzi kumile,\n14 Gugu na makatla namuntlha nkwe!\n15 Ku lo sala ku lurhela,\n16 Nomo wu tsemekile cipu!\n17 Futhi swona, leswi swi hlomula mbilu.\n18 Ndzi lo tirhisiwa,\n19 Mina a ndzi ku ndzo rhandziwa,\n20 Mina a ndzi ku ndzi lo tlhariha,\n21 A ndzi ku ndzi na nkucetelo,\n22 A ndzi ku ndzi na matimba yo endla hi ku rhandza,\n23 A ndzi ku ndza chaviwa.\n24 Va ndzi kumile,\n25 Lava a ndzi ku i swiphunta hi lavayaa!\n26 Tintlharhikulorhi ti tlhentlhile,\n27 Ndzi sale ndzexe ebokisini,\n28 Leswo tisola ndza tisola-ka,\n29 Ndzi to ka ndzi nga byeli munhu.",
          "context": null,
          "options": null,
          "match_data": null,
          "guide_table": null
        },
        {
          "id": "5.2",
          "parent_id": null,
          "text": "Tshaha ntila eka ndzimana ya vumbirhi lowu hlamuselaka leswaku mutlhokovetseri u tivona onge a nga ha tlharihangi.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.3",
          "parent_id": null,
          "text": "Hlawula nhlamulo leyi nga yona eka leti nga laha hansi. Loko mutlhokovetseri eka ntila wa 14 a ku: 'Gugu na makatla namuntlha nkwe!' u hlamusela leswaku se u heleriwile hi …",
          "marks": 1,
          "scenario": null,
          "context": null,
          "options": [
            {
              "label": "A",
              "text": "maqhinga."
            },
            {
              "label": "B",
              "text": "manyunyu."
            },
            {
              "label": "C",
              "text": "makungu."
            },
            {
              "label": "D",
              "text": "matimba."
            }
          ],
          "match_data": null,
          "guide_table": null
        },
        {
          "id": "5.4",
          "parent_id": null,
          "text": "Mutlhokovetseri eka ntila wa 6 lowu nge: 'Mavele na timanga swi herile swindodzi bamfee!' u tirhisile rito 'swindodzi'. Nyika nhlamuselo ya rona ya masiku hinkwawo u tlhela u hlamusela hilaha mutlhokovetseri a ri tirhiseke hakona eka xitlhokovetselo lexi.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.5",
          "parent_id": null,
          "text": "Xana mbuyelelo wa marito ya: 'A ndzi ku' eka ndzimana ya vumune wu tshikelela/tiyisisa yini?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.6",
          "parent_id": null,
          "text": "Loko a wu ri xaka ra munhu loyi ku tlhokovetseriwaka hi yena a wu ta n'wi tsundzuxa yini mayelana na leswi n'wi vangeleke ku tikuma a ri laha sweswi a nga kona?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 6",
      "title": "NOVHELE (XITSALWANA)",
      "instructions": null,
      "questions": [
        {
          "id": "6",
          "parent_id": null,
          "text": "Kombisa hilaha Johnson Hlongwane tanihi murhangeri entirhweni a xaniseke vatirhikulobye hakona kutani eku heteleleni ku ya xaniseka yena.",
          "marks": 25,
          "scenario": "MULUNGUNTIMA – TH Khosa",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 7",
      "title": "NOVHELE (XIMBANGU)",
      "instructions": "Hlaya ntshaho lowu landzelaka kutani u hlamula swivutiso leswi nga ehansi ka wona.",
      "questions": [
        {
          "id": "7.1",
          "parent_id": null,
          "text": "Boxa mbangu lowu swimunhuhatwa leswi nga eka ntshaho lowu nga laha henhla swi vulavulaka swi ri eka wona.",
          "marks": 1,
          "scenario": "XITSHURIWA XA A\n'Cheke leyi a yi tsariwangi laha rijisitareni,' ku vula Mlambo a langutile Brooks. 'There must be something fishy.'\n'A ku nga ri na nchumu xa vukungundzwani,' ku hlamula Hlongwane. 'I ncini xi nga endla leswaku yena Nyeleti a nga yi nghenisi cheke leyi erijisitareni? Swo tikomba xikan'we leswaku u yi humesile hi vutlhari.'\n'Swi nga endleka leswaku a va a tekile cheke leyi yena Nyeleti hi siku ra xa tolo loko a chayisa entirhweni kumbe a yi tekile hi xa mundzuku wa kona nimixo loko a nga si pfula rijisitara ra siku.'\n'Swi nga endleka nakambe leswaku ku ri ni un'wana loyi a nga nghena laha hofisini a khatlula tluka ra cheke loko Nyeleti a ha ku pfala rijisitara ra matolo wa kona kumbe a va a nghenile nimixo Nyeleti a nga si pfula. Mhaka leyi yi lava ku langutiwa hi matlhelo mambirhi manharhu,' ku vula Mlambo.\n'Voko leri nga tsala cheke leyi na wena u swi vona kahle leswaku i ra Nyeleti,' ku hlamula Hlongwane hi Xinghezi. 'A swi kali swi kanakanisa leswaku i Nyeleti a nga tsala cheke leyi. Voko leri nga tsala laha chekeni ni laha rijisitareni ri tikomba kahle leswaku i rin'we.'\n'Mr Brooks,' Ku vitana Mlambo a khomile cheke yoleyi ya timhaka na papila leri ehansi ka rona ku nga sayina Brooks. 'The signature on the cheque corresponds with the proof signature on this letter. Do you still deny that you signed the cheque?'\n'I haven't' ku hlamula Brooks. 'I swear I haven't.'",
          "context": null,
          "options": null,
          "match_data": null,
          "guide_table": null
        },
        {
          "id": "7.2",
          "parent_id": null,
          "text": "Hlamusela hi ku komisa xivangelo xa ku va Mlambo a kumeka a ri eka mbangu lowu u wu boxeke eka 7.1 laha henhla.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.3",
          "parent_id": null,
          "text": "Hlawula nhlamulo leyi nga yona eka leti nga laha hansi. Lexi endlaka leswaku misayino ya Brooks na Hlongwane yi kumeka eka cheke leyi ku vulavuriwaka hi yona hileswi … a a fojarile misayino ya vona.",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Mukhari"
            },
            {
              "label": "B",
              "text": "Jerico"
            },
            {
              "label": "C",
              "text": "Nyeleti"
            },
            {
              "label": "D",
              "text": "Maria"
            }
          ],
          "match_data": null,
          "guide_table": null
        },
        {
          "id": "7.4",
          "parent_id": null,
          "text": "Xana cheke leyi Mlambo a kumbetelaka leswaku yi nga va yi tekiwile hi siku ra xatolo loko Nyeleti a chayisile entirhweni kumbe yi tekiwile hi xamundzuku wa kona namixo, entiyisweni i mani loyi a a yi tekile naswona Nyeleti a a ri kwihi hi nkarhi wa kona?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.5",
          "parent_id": null,
          "text": "Mavulavulelo ya Mlambo eka ntshaho lowu nga laha henhla ma kombisa yini hi vumunhu bya yena?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.6",
          "parent_id": null,
          "text": "Boxa muxaka wa ntlimbo lowu Brooks a a ri na wona eka ntshaho lowu nga laha henhla u tlhela u seketela nhlamulo ya wena.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.7",
          "parent_id": null,
          "text": "Loko a ku ri wena Mlambo a wu ta n'wi tsundzuxa yini Hlongwane mayelana na leswi a vulavurisaka xiswona hi loyi a nge u tsale cheke leyi ku vulavuriwaka hi yona eka ntshaho lowu nga laha henhla?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.8",
          "parent_id": null,
          "text": "Boxa vito ra n'anga leyi Hlongwane a a yile eka yona ku kala a voniwa hi Nsatimuni.",
          "marks": 1,
          "scenario": "XITSHURIWA XA B\nA nga kalangi a heta nkarhi Hlongwane. O xikan'we a sungula hi tintangu ni masokisi. Ku nga exinyamini, swiambalo swa kona swo tlurhuleriwa kunene swi hayekiwa emhandzeni ya xivala. Phela loko o swi veka ehansi ku ambambela wu ta va ntirho. A tlurhulela a sala bya ricece.\nKwalaho xi sungula ku tiphata xivongo m'fana ka Zinjiva. Xi sungula ku tikapitela hi mati. Xi vulavulela. Xi rhanga hi Chavalala xi rhwala xi ya hoxa le! Xi vuya hi Mlambo xi ya tlatlalata. Xi ta hi Nyeleti xi ya dlidlirita. Brooks xi koka hi rhimila. Briggs ni Valungukulobye xi rharhiyeta hi ritsandzi. Xi phata xitulu xa xona xi xi veka etsheveni. Xi phata mabibi ya mbilu xi n'watseka ekule. Xi tiba xifuva xi tinavelela swa misava hinkwayo. Xi gimeta hi Chavalala nakambe xi phyandlasa kunene.\nNsatimuni gabaa! A wu ya kwihi u nga ta tivonisa ni ku titwisa?\nVa fisa sweswi mahlo vanhu! Va fisa sweswi tindleve vanhu! Leswo landzelela valoyi nivusiku swa dlayisa.\nXana u karile a byi nunhwa vurhongo vusiku bya kona Nsatimuni? Leswi loko a ku wa etlela Hlongwane o vuya hi swivumbeko hinkwaswo swa vandzwondzwe? A a n'wi vona a ri karhi a kakatlula Chavalala. A tlhela a n'wi vona a ri karhi a tlimba Nyeleti hi minkolo. Va hlamala laha kaya ku vona ntswatsi ku hahama. Va ehleketa valoyi.\nI xirha xa le mbilwini. U ta xi byela mani Nsatimuni? A wo fundza mati u languta makumu ya swona? Nomu xongela n'winyi vula ti ta vuya hi wena. U ta yi sungula kwihi mhaka yo tani? Nsatimuni a tibyela a ri karhi a khaswela ku ya entirhweni.",
          "context": null,
          "options": null,
          "match_data": null,
          "guide_table": null
        },
        {
          "id": "7.9",
          "parent_id": null,
          "text": "Kombisa ku yelana loku nga kona eka vito ra Nsatimuni na swiendlo swa yena etsalweni leri.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.10",
          "parent_id": null,
          "text": "Hi byihi vuxaka exikarhi ka Nsatimuni na Hlongwane etsalweni leri?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.11",
          "parent_id": null,
          "text": "Xana loko mutsari a ku: 'Brooks xi koka hi rhimila' a a hlamusela yini?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.12",
          "parent_id": null,
          "text": "Hi yihi dyondzo leyi u yi kumeke mayelana na ku va Hlongwane a voniwile no twiwa hi Nsatimuni loko a ri exivaleni?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.13",
          "parent_id": null,
          "text": "Xisihalari i ximunhuhatwa lexi sivelaka ximunhuhatwankulu ku fikelela ku navela ka xona. Xana i mani xisihalari eka tsalwa leri? Seketela nhlamulo ya wena.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.14",
          "parent_id": null,
          "text": "Xana u vona swi fanerile ku va Nsatimuni a ngungumerile a ya tumbelela Hlongwane exivaleni ku kala a ya twa no vona leswi humeleleke ke? Seketela nhlamulo ya wena.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "7.15",
          "parent_id": null,
          "text": "Loko a ku ri wena Nsatimuni a wu ta titwa njhani endzhaku kaloko u twile no vona leswi Hlongwane a swi vuleke no swi endla loko a ri exivaleni?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 32820,
    "cached_tokens_saved": 0
  }
}