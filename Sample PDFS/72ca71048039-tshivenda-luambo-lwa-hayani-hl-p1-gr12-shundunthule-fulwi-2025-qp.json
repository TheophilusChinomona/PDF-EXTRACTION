{
  "subject": "Tshivenda Luambo Lwa Hayani (HL) P1",
  "syllabus": "SC/NSC",
  "year": 2025,
  "session": "SHUNDUNTHULE/FULWI",
  "grade": "12",
  "language": "Tshivenda",
  "total_marks": 70,
  "groups": [
    {
      "group_id": "QUESTION 1",
      "title": "KHETHEKANYO YA A: THOLOKANYONḒIVHO",
      "instructions": "Vhalani TSHIBVELEDZWA TSHA A na TSHA B uri ni ḓo kona u fhindula mbudziso dzo ḓisendekaho khazwo.",
      "questions": [
        {
          "id": "1.1",
          "parent_id": null,
          "text": "Vhalani phara ya 1. Ndi zwifhio ZWIVHILI zwine zwa nga thithisa vhaswa uri vha si bvelele vhutshiloni?",
          "marks": 2,
          "scenario": "MULANDU U LIFHIWA NGA O TSHINYAHO\n\n1. Vhagudi vha na nḓowelo mmbi dzine vha vhona u nga vha khou okela vhagudisi vhavho masimbe nṱha ha ṱhoho dzavho, matshelo zwi tshi vha vhifhela vha vho honḓa vha tshi sumba vhaṅwe. U ḓitshinyela vhumatshelo ndi mulandu une a hu na tshipfumelo nga nnḓa ha u vha tshivhotshwa tsha vhushai. Vhubva na u ḓikukumusa ndi zwiguru zwi thivhelaho u bvelela. Mubva ha na nzie, nzie dzi khoroni. Vhagudi ni shayani tshine tsha ni kundisa u bvelela?\n2. Tsha vhuya tsha dzhena, vhagudisi vha fara gaḓa ḽa u pandamedza vhagudi uri vha dzhene ngomu dzipherani dza u funzela. Zwi tou pfisa vhuṱungu musi u tshi wana vha tshi fhindulwa nga maipfi o no nga a khou vhudzwa tshixele tshi sa ḓivhi phanḓa na murahu. Zwi vhavhesaho ndi u vhona vha tshi shanduka vha vha mahwarahwara, mvelelo dza amba. Kiḽasi ya vhagudi vha paḓaho ḓana, ha phasa vha sa fhiri tshanḓa.\n3. U fhidza u ḓa tshikoloni kha vhunzhi ha matshudeni zwi vho nga maḓuvha a holodei. Musumbuluwo na Ḽavhuṱanu, tshikolo vha tou tshi sumba vha kule uri khetshiḽa! Vha tshi vhudziswa uri mulandu vho vha vha siho, phindulo dza hone dzi koḓelwa nga mazwifhi. Ha sa vha vhulwadze hu ḓo vha u rumiwa nga vhabebi. U sa ḓa tshikoloni hu beba u sa kona u vhala na u ṅwala zwavhuḓi. Mugudi a sa kona u vhala na u ṅwala vhutshiloni ha ḓiṱanganedzi na u ṱanganedzea shangoni, ḽi ḓo mu pfa, ḽa mu ṋengwa, a vho nga tsiwana ngeno e na mashaka awe oṱhe.\n4. Yunifomo i ita uri ṅwana wa mushai na wa mupfumi vha nge vhana vha muthu. Ndi lungana vhagudisi vha tshi fhedza tshifhinga vho dzhenisa vhana khothe vha sa ṱoḓi u ambara yunifomo? U ambara yunifomo a zwi sumbi uri a wo ngo thanya, zwi tou sumbedza uri u na mbilu ya u takalela u fana na muṅwe na muṅwe. Vhagudi vha no ambara yunifomo zwavhuḓi vha fhedza vhunzhi havho vha tshi vha vhana vha ṱhonifheaho na u takalelwa nga vhagudisi vhavho vhunga vha tshi vha vha tshi khou guda na vhudele.\n5. Phosho fhethu ho khetheaho sa zwikoloni ndi dondo kha tshiambaro tshi tshena. Vhagudi u kaidzelwa phosho khavho ndi u vhengwa na u dzhielwa fhasi. Ndi ngafhi he na vhuya na wana hu na phosho, na wana mulalo na u pfesesana zwi ṱhama dza henefho fhethu? U sokou vusa phosho kiḽasini zwi beba u fhindulelana thungo lune zwa fhedza hu tshi takuwa nndwa zwi songo tea. Arali mugudisi a siho kiḽasini, u dzula fhasi ha vhaliwa zwi sumba u vha na vhuḓifhinduleli, na u vha na mihumbulo yo vhibvaho. Phosho i naka ri tshi khou imba roṱhe, kiḽasini ya vha hone, i fhedza i tshi vha otshisa ḓula mishumoni ya tshikolo.\n6. Tshifhinga tsha bureki ndi tsha u ḽa na u awedza maluvhi, u fhindula mupo na zwiṅwe. Tsha vha tshifhinga tsha u vha shaka na zwikambi na zwidzidzivhadzi mabungani, miṱodzi mashamani i ḓo nga milambo tshilimo ṅwaha u tshi fhela. Vhagudi vha songo hangwa uri vhurangaphanḓa vhu zwanḓani zwavho. Shango ḽa rangwa nga vhathu vho kambiwaho ḽi ḓo pepeleka ḽa wa ḽi si tsha vuwa. Uri vha kone u langa vhumatshelo havho, vhagudi kha vha tou nṱhu, vhe fuke kha maitele eneo!\n7. Zwikolo zwinzhi zwo ṅwalekanywa dzimbondo, ngilasi dza mafasiṱere dzo ḽiwa nga areḓi. Vhuria vhagudi vha nga ṱhanga dzi maḓini nga phepho, i tshi vho vha ṱhomolela, vha ṅolidza maṱo vha nga a vha ḓivhi tshithu. Kanzhi madukana ndi one ane a tou vha vhontende kha u kwasha na u ṅwalekanya maṱamba ane wa tou tata na u a vhala. Mugudi a sa londa thundu ya tshikolo, na yawe ha nga koni u i fara zwavhuḓi. U londota themamveledziso ya zwikoloni ndi u tikedza muhasho wa pfunzo uri u si lemelwe kha u lugisela na vhorumbulariotshe zwi sa athu ḓivha muṋango wa tshikolo.\n8. Vhagudi vhanzhi a vha na bugu dza u vhala. Dzi re hone a dzi putelwi, vhaṅwe a vha vhuisi vho fhiwa. Vhunzhi havho vha simesa uri ndi dza muvhuso. Naa muvhuso ndi nnyi vhathu vha nthovhela? U fhiwa tshithu wa si tshi vhuise, zwo vhifha lune mugudi ho ngo tea u ḓibaḓekanya nazwo. U humisela murahu bugu dze ra fhiwa ṅwaha u tshi fhela zwo naka. Ra zwi ita nga u ralo, a ri nga vhalwi kha vha re na vhutshivha, vivho na u sa vha na ṱhogomelo.\n9. Zwikolo zwine ṅwaha muṅwe na muṅwe zwa bvisa mvelelo dzavhuḓi ndi zwine vhuṱudzeṱudze ho bulwaho afho nṱha wa tou vha muila. Ni ḓo reshwa nga vhagudi vha tshi nga mafunguvhu nga yunifomo, vha tou lwedzana u dzhena nga gethe ḽa tshikolo musi tsho dzhena, phosho ndi muila u nga vhuya wa ri tsho bva, kiḽasi dzo naka dzi nga dzo fhaṱwa mulovha, ndo tenda vhudele vhu aṋwa u bvelela ngeno u sa pfa hu tshi funga mulilo, vhumatshelo ha xaxara.\n\n[Zwi bva kha: Thimu ya vhaṱoli]",
          "context": null,
          "options": null,
          "match_data": null,
          "guide_table": null
        },
        {
          "id": "1.2",
          "parent_id": null,
          "text": "Vhalani phara ya 2. Bulani zwithu ZWIVHILI zwine zwa ḓiswa nga musi vhaswa vha sa londi ngeletshedzo dza vhagudisi.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.3",
          "parent_id": null,
          "text": "Vhalani phara ya 3. Ndi afhio masiandaitwa mavhili a vhangwaho nga nḓowelo ya u sa ḓa tshikoloni maḓuvha oṱhe a vhege? Bulani ZWIVHILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.4",
          "parent_id": null,
          "text": "Musi no vhala phara ya 4, ndi zwivhuya zwifhio kha mugudi zwi ḓiswaho nga u ambara yunifomo nga nḓila yavhuḓi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.5",
          "parent_id": null,
          "text": "Kha phara ya 5, hu na fhungo ḽo swifhadzwaho. Sumbedzani uri ḽi wela kha figara ya muambo ifhio nahone ḽi kwama hani kupfesesele kwaṋu zwi tshi kwama mafhungo aya?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.6",
          "parent_id": null,
          "text": "Vhalani phara ya 6. Ṱalutshedzani khaedu ine vhagudisi vha itelwa nga vhagudi nga tshifhinga tsha bureki.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.7",
          "parent_id": null,
          "text": "Vhalani phara ya 7. Sumbedzani he muṅwali a sumbedza luvhengelambiluni. Tikedzani phindulo yaṋu.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.8",
          "parent_id": null,
          "text": "Nangani phindulo yoneyone kha mutevhe wo ṋekedzwaho afho fhasi.\nFhungo asiḽi: 'Dzema ḽa u fhiwa tshithu …'\nZwi amba uri …",
          "marks": 1,
          "scenario": null,
          "context": null,
          "options": [
            {
              "label": "A",
              "text": "dakalo ḽa u fhiwa tshithu."
            },
            {
              "label": "B",
              "text": "u fhiwa tshithu wo ima."
            },
            {
              "label": "C",
              "text": "nḓowelo ya u fhiwa tshithu."
            },
            {
              "label": "D",
              "text": "dzina ḽa u fhiwa tshithu."
            }
          ],
          "match_data": null,
          "guide_table": null
        },
        {
          "id": "1.9",
          "parent_id": null,
          "text": "Ndi zwifhio zwine na humbula uri zwi nga thusa vhaswa kha uri vha vhe na mikhwa yavhuḓi tshikoloni? Bulani ZWIRARU.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.10",
          "parent_id": null,
          "text": "Vhalani phara ya 8. Ni a ima na kuhumbulele kwa muṅwali ku re kha phara iyi? Tikedzani muhumbulo waṋu nga mbuno MBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.11",
          "parent_id": null,
          "text": "Ndi dzifhio nyimele dzine mufodi a khou ri ṱanela dzone nga tshifanyiso itshi?",
          "marks": 2,
          "scenario": null,
          "context": "TSHIBVELEDZWA TSHA B: Photo of diverse high school students in uniform smiling together, with one using a laptop.",
          "options": null,
          "match_data": null,
          "guide_table": null
        },
        {
          "id": "1.12",
          "parent_id": null,
          "text": "Vhuḓipfi haṋu ndi vhufhio musi no ṱalela tshifanyiso itshi? Tikedzani phindulo yaṋu.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.13",
          "parent_id": null,
          "text": "Ndi ngeletshedzo ifhio ine na nga i ṋea vhaswa musi no ṱalela tshifanyiso itshi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.14",
          "parent_id": null,
          "text": "U ya nga kuvhonele kwaṋu, ni vhona hu na vhuṱumani-ḓe vhukati ha TSHIBVELEDZWA TSHA A na TSHA B? Sumbedzani zwi khagala.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "KHETHEKANYO YA B: MANWELEDZO/SAMARI",
      "instructions": "Vhalani TSHIBVELEDZWA TSHA C nga vhuronwane. Nweledzani ni tshi sumbedza kutshilele kwa muswa a re na mikhwa i ṱanganedzeaho tshitshavhani.\n\nTHANYELANI: Ni lavhelelwa u ita zwi tevhelaho:\n1. Nweledzani nga maipfi aṋu hune zwa konadzea.\n2. Ṅwalani phara yo lunzhedzanaho tshidele.\n3. Manweledzo aṋu a faredze mbuno dza SUMBE dzi kha PHARA nga maipfi a sa fhiri 90.\n4. Ṱhoho: A ni lavhelelwi u dzhenisa ṱhoho ya manweledzo.\n5. Sumbedzani tshivhalo tsha maipfi mafheloni a manweledzo aṋu.",
      "questions": [
        {
          "id": "2",
          "parent_id": null,
          "text": "Nweledzani ni tshi sumbedza kutshilele kwa muswa a re na mikhwa i ṱanganedzeaho tshitshavhani.",
          "marks": 10,
          "scenario": "TSHIBVELEDZWA TSHA C\n\nKUTSHILELE KWONE-KWONE KWA MUSWA\n\nZwikhakhisi zwo anda lwendoni lwa muswa lwa u aluwa. O tshaho maṱoni ha fhedzi tshifhinga nga u ṱolou mbilimbiḓana na zwi sa mu thusi, u tou fombe kha zwi re zwa ndeme.\n\nU kona u khethekanya zwithu zwa vhuṱhogwa zwi re na mushumo, ndi tshikili tsha ndeme. Muswa u tea u ḓiḓivha na u ḓifuna uri a kona u imedzana na khaedu dzine a ḓo ṱangana nadzo vhutshiloni hawe.\n\nTshiedzisela tshi a wedza muthu milingoni. Muswa a songo edzisela vhathu vhane a si vhe na vhushaka havhuḓi navho ngauri zwi anzela u tsika muhumbulo, nga u ralo muswa kha zwi thudzele hangei kule nae u ḓo vhona a tshi tshila o vhofholowa.\n\nU tshi tshila u vha u na he wa livha na zwe wa pika. Muswa kha ḓivhe tshipikwa tshawe tsha vhutshilo, a ralo u ḓo kona u wana thikhedzo kha vha mu funaho. Zwi mu thusa u ḓivha na ngudo dzine a tea u dzi tevhela musi o no phasa.\n\nMbambe na vhuhovheleli zwo tea vhutshiloni hashu, fhedzi hu si kha zwoṱhe. U vha na vhuhovheleli kha zwivhuya zwo naka. Muswa kha ṱaṱisane na u hovhelela kha zwi mu thusaho, a sa sokou dzhenelela kha zwithu zwiṅwe na zwiṅwe.\n\nVhathu vha a khakhelana, vha vhaisana na u lwa vhutshiloni. Vhaswa vha tea u kona u hangwela vhathu vho vha khakhelaho ngauri zwa ralo zwi a vha thusa uri vha vhe na u vhofholowa kha vhone vhaṋe.\n\nMuthu ha koni u tshila e eṱhe, u a ṱoḓa thuso dza vhaṅwe. Muswa kha vhe na khonani yawe ine a kona u ḓigogoḓedza khayo misi yoṱhe. Wa tshila u woṱhe, u tshi ṱangana na zwi u lemelaho vhutshiloni, u nga dzhia tsheo dzo vhifhaho.\n\nU shudufhadziwa ha muthu na phaṱhutshedzo zwi bva kha vhathu vhane wa vha ṋea ṱhonifho na u ita zwine vha u vhudza, u sa konyolele matanda nḓevheni. Muswa kha ṱhonifhe vhathu vhoṱhe vhahulwane khae tshifhinga tshoṱhe.\n\nZwoṱhe zwi bva mbiluni na vhuluvhini ha muthu. Ndi mbilu i tou tama ya funa u fara kana u ita muhumbulo wone une wa ita uri muthu a kona u nanga zwavhuḓi kha zwivhi.\n\n[Tshi bva kha: Thimu ya Vhaṱoli]",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "KHETHEKANYO YA C: ZWIVHUMBEO NA MILAYO YA KUSHUMISELE KWA LUAMBO",
      "instructions": "MBUDZISO YA 3: U SENGULUSA KHUNGEDZELO. Ṱalelani TSHIBVELEDZWA TSHA D uri ni ḓo kona u fhindula mbudziso dzo ḓisendekaho khatsho.",
      "questions": [
        {
          "id": "3.1",
          "parent_id": null,
          "text": "Vhalani fhungo asiḽi: 'VHAKANZWAMUVHILI'\n\nNdi thekiniki-ḓe ye mukungedzeli a i shumisa? Ṋeani ndivho ya u shumisa thekiniki iyo.",
          "marks": 2,
          "scenario": "TSHIBVELEDZWA TSHA D: Advertisement for VHAKANZWAMUVHILI (Healthy food/catering).\nFeatures a platter of fresh vegetables, fruits, eggs, and bread.\nText: \"VHAKANZWAMUVHILI vhafushi vha vhathu. Mutakalo-tshipikwa. Ngoho mutuka wa haya ha vhifhi vhone! A vha ṱoḓi phodzo na phaṱho ya muvhili? I no shandula mulala-muswa. Ndugiselo ya vhuragane na riṋe ri mashaka. Mitengo yashu i tou vha dzhia wo lala. Kha vha ri kwame kha: vhakanzwa@gmail.com kana kha 067 451 7096.\"",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Vhalani fhungo ḽi tevhelaho: 'Ndugiselo ya vhuragane na riṋe ri mashaka.'\n\nNdi zwifhio zwine mukungedzeli a ṱoḓa u zwi bvisela khagala nga fhungo iḽi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Topolani murero u re afho kha khungedzelo, ni dovhe ni ṋee na ndeme yawo afho he wa shumiswa hone.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Nangani phindulo yoneyone kha mutevhe wo ṋekedzwaho.\n'I no shandula mulala-muswa.'\nḼifurase iḽi ḽi amba uri …",
          "marks": 1,
          "scenario": null,
          "context": null,
          "options": [
            {
              "label": "A",
              "text": "muswa u ḓo nga mulala."
            },
            {
              "label": "B",
              "text": "wa swa wa u vha mulala."
            },
            {
              "label": "C",
              "text": "luswielo lwa mulala luswa."
            },
            {
              "label": "D",
              "text": "wa kale u ḓo vha muswa."
            }
          ],
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Sumbedzani he ha shumiswa luambo lwa u fhuredzela afho khungedzeloni iyi?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "No ṱalela khungedzelo iyi, ni vhona mukungedzeli o shaedza ṱhoḓea dzifhio u bveledza khungedzelo iyo? Khwaṱhisedzani nga mbuno MBILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "U PFESESA ZWIṄWE ZWIBVELEDZWA ZWA VHUDAVHIDZANI (KHATHUNI)",
      "instructions": "Ṱalelani TSHIBVELEDZWA TSHA E uri ni ḓo kona u fhindula mbudziso dzo ḓisendekaho khatsho.",
      "questions": [
        {
          "id": "4.1",
          "parent_id": null,
          "text": "Musi no ṱalela khathuni iyi ndi ifhio nyimele ine muoli a khou ri ṱanela yone?",
          "marks": 2,
          "scenario": "TSHIBVELEDZWA TSHA E: KHATHUNI\nFUREME YA 1: Two students sitting at desks. Speaker 1: \"Hezwi zwi tou vha mukapu kha nṋe.\" Thought bubble of Speaker 2: \"Hoyu mutukana u ṱoḓou ndzhenisa milingoni, imani ndi dzumbe.\"\nFUREME YA 2: Speaker 1 leans towards Speaker 2: \"Inwi ni khou ṅwala nga maanḓa, i ri ni ndi vhone, ndi nga tou feila inwi ni hone?\"\nFUREME YA 3: Teacher/Invigilator intervenes. Speaker 2: \"Hai, nṋe a thi khou tswela.\" Teacher: \"Dukana ḓiwe, ṅwala zwau!\"",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Kha FUREME ya 2, hu na ḽiḓadzisi, ḽi topoleni ni dovhe ni bule na lushaka lwaḽo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Vhalani fhungo asiḽi: 'Dukana ḓiwe, ṅwala zwau.'\n\nSumbedzani uri fhungo iḽi ḽi ṱana thekiniki ifhio ya kushumisele kwa luambo, no sedza afho he ḽa shumiswa hone.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Nangani phindulo yoneyone kha mutevhe wo ṋekedzwaho.\n\nKha FUREME ya 1 musi muambi a tshi ri: 'Hezwi zwi tou vha mukapu kha nṋe' u khou amba uri …",
          "marks": 1,
          "scenario": null,
          "context": null,
          "options": [
            {
              "label": "A",
              "text": "zwi a ḽea."
            },
            {
              "label": "B",
              "text": "zwi a milea."
            },
            {
              "label": "C",
              "text": "a zwi konḓi."
            },
            {
              "label": "D",
              "text": "zwo sekena."
            }
          ],
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Sedzani FUREME ya 3. Ndi vhufhio vhushaka vhu re hone vhukati ha avha vhathu vhavhili?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Ndi zwifhio zwine na nga sasaladza musi no sedza zwo ṱanwaho kha FUREME ya 2?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "KUSHUMISELE KWA LUAMBO NGA NḒILA YONE",
      "instructions": "Vhalani TSHIBVELEDZWA TSHA F uri ni ḓo kona u fhindula mbudziso dzo ḓisendekaho khatsho.",
      "questions": [
        {
          "id": "5.1",
          "parent_id": null,
          "text": "Kha mutaladzi wa 1, hu na ḽibulafhethu. Ḽi topoleni ni dovhe ni sumbedze na uri ḽo vhumbiwa hani.",
          "marks": 2,
          "scenario": "TSHIBVELEDZWA TSHA F: A NGA SI ZWI HANGWE\n\n1. Malamba khoyu a tshi khou dzhena muḓini wa hawe o tou hwalela. Mme awe vha tshi mu vhona mbilu ye vhaa! 'Tshukhwii, ṅwananga khe no tou huvhala nga u rali, ndi nnyiha ane a ṱoḓou mmbulahela ṅwana iwe vhathu.' O vha a si tsha kona na u amba nga u tshuwa na u femeleka. Ho tou thusa vhatukana vhe vha vha vha tshi khou tamba bola ngei mudavhini nge vha ri u vhona mmbwa dze dza vha dzi tshi khou mu gidimedza dzi sa humi, vhe matombo wo lalafhi vha tshi dzi posa dza vhuya dza kheluwa, ene a konou shavha o livha hayani, o ṱoḓou sia vhathu nga nṱhani ha dzenedzi nḓevhe dza u sa pfa.\n2. Ndi lunzhi Malamba na khonani dzawe vha tshi ḓi dzhena henefha bulasini ya mukhuwa vha tshi tswa khuhu. Vhatukana avha vho vha vha sa sevhi nga muroho, vho vha vha tshi tou ḓiphiṋa nga khuhu dza Kobus. Iḽo ḓuvha vhatukana vho vha vha tshi ḓi ri ndi zwa misi, ya kanda kaṅwe i a rewa. Nangoho Kobus o vha o dzula o lalela na mmbwa dzawe. Vha ya vha thomaha mishumo yavho, vha fara nga nthihi vha tshi somba. Ho sokou pfala: Saa! Saa! Vhatukana vho vhona zwe vha vha vha sa athu u zwi vhona. Hemmbe dzo sala dzo hakiwa nga ḓaraṱa, mivhili hu maṅwaelo fhedzi. Tshimangadzaho ndi tsha uri vhabebi vha havha vhatukana vho vha vha sa vhuyi vha bva mulomo nga maitele aya a vhuhwarahwara. Kobus u sala fhaḽa, a laṱa dziḽa khuhu dze vha somba ngauri a ri ene ha ḽi tshidu.\n\n[Tshi bva kha: Thimu ya Vhaṱoli]",
          "context": null,
          "options": null,
          "match_data": null,
          "guide_table": null
        },
        {
          "id": "5.2",
          "parent_id": null,
          "text": "Vhalani mutaladzi wa 2. Topolani ḽiaravhi ni dovhe ni ṋee na lushaka lwaḽo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.3",
          "parent_id": null,
          "text": "Kha mutaladzi wa 7 hu na ipfi 'posa'. Inwi ḽi shumiseni u vhumba mafhungo mavhili u sumbedza uri ḽi amba zwithu zwivhili zwi sa fani.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.4",
          "parent_id": null,
          "text": "Ḽikateli asiḽi: 'tshidu'. Ṋeani ṱhalutshedzo yaḽo no sedza afho he ḽa shumiswa.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.5",
          "parent_id": null,
          "text": "Murero asuyu: 'Ya kanda kaṅwe i a rewa.' Sumbedzani kupfesesele kwaṋu kwa murero uyu mafhungoni e na vhala.",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.6",
          "parent_id": null,
          "text": "Fhungo asiḽi: 'Vhatukana avha vho vha vha sa sevhi nga muroho' Isani fhungo iḽo kha thenda.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 19643,
    "cached_tokens_saved": 0
  }
}