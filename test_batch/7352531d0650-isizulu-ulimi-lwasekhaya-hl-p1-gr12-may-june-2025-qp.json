{
  "subject": "IsiZulu Ulimi Lwasekhaya (HL) P1",
  "syllabus": "SC/NSC",
  "year": 2025,
  "session": "MAY/JUNE",
  "grade": "12",
  "language": "IsiZulu",
  "total_marks": 70,
  "groups": [
    {
      "group_id": "QUESTION 1",
      "title": "ISIVIVINYO SOKUQONDISISA",
      "instructions": "Fundisisa UMBHALO A ubuye ubukisise NOMBHALO B ongezansi bese uphendula imibuzo elandelayo.",
      "questions": [
        {
          "id": "1.1",
          "parent_id": null,
          "text": "Shono ukuthi yikuphi okwenziwayo uma kwenzekile kwaxabana amalungu omndeni.",
          "marks": 2,
          "scenario": "UKUHLALISANA KOMNDENI\n\n1 Isizwe sakithi siyisibonelo esihle mayelana nenhlonipho, ubumbano, nobuntu. Izenzo eziyichilo emindenini ziyanqandwa zingakafinyeleli emphakathini ukuze umndeni ungabi yinhlekisa. Uma kwenzekile amanye amalungu omndeni azithole exabana, abadala bayawabiza, kubanjwe umhlangano ukuze abangaboni ngaso linye bakwazi ukubhodla, bakhiphe okusezifubeni, bathelelane amanzi. Imvamisa ke kulesi sikhathi samanje izingxabano zomndeni azisaxazululwa ngokushesha. Zigcina sezibhebhethekisa okomlilo wequbula, abozalo bagcine sekuyikati negundane. Ihlazo lomndeni ligcina selaziwa wumphakathi. Kwesinye isikhathi laziwe nawumhlaba wonke jikelele. Lokhu kubangelwa wukuthi izinkinga zomndeni zisiwa ezinkantolo, ezigcawini zamakhosi, emasontweni nasezinkundleni zokuxhumana.\n\n2 Inkinga yomndeni iqala lapho izingane sezikhulile, sekufanele ziphume ziyoziphembela imizi yazo. Lezi zintombi nezinsizwa zala ukhasha ukuphuma ekhaya yize iningi selisebenza futhi linezingane. Ziyakhohlwa ukuthi izinkunzi ezimbili azibusi esibayeni esisodwa. Imithetho yasekhaya isishaywa indiva, yilowo nalowo usezisungulela umthetho wakhe ekhaya okungelabazali. Isuke lapho-ke impi. Angisayiphathi-ke uma umzali engahamba emhlabeni. Ingxabano iyaqhubeka uthando noxolo kuphela nya. Uzwe la makhosikazi namadoda esethi, 'Kukithi la.' Lapho-ke inkani yabo sekungeyexoxo, kuze kubanjwane ngezihluthu, kulinyazwane.\n\n3 Kukhona-ke olunye uhlobo lwabantu emindenini olukhonze abangani ngokweqile. Laba bantu bawuhlakaza bawuqede umndeni ngoba bayisihlava esibi ngokuba ngovovoliyakhipha. Bazicevuza zonke izindaba zomndeni ebanganini ikakhulukazi lezo eziyihlazo. Basuke becabanga ukuthi bazothola usizo nokwelulekwa ngabangani kanti basuke bengabuzanga elangeni. Bayakhohlwa ukuthi lo mndeni abakhuluma ngawo nabo bangamalungu awo. Iningi lalaba bangani bangabanganimbumbulu, bayakugqugquzela ukuba uqhubeke ujivaze igama lomndeni wakho emphakathini. Bazosuka-ke bangakuniki izeluleko eziphusile. Baze basho ukuthi uyilesi esathunywa ugwayi sabuya neboza.\n\n4 Izingxabano zamafa nazo sezidla lubi, zidala ukuklwebhana okubangisa amahloni. Umbango uqala lapho uSokhaya endela koyisemkhulu. Kusuka esinamathambo, kubhoke umhobholo ngoba kukhona abangafuni ukwehlukaniselana ifa nabanye bomndeni. Kwesinye isikhathi kuze kuyokwenziwa nolibofuzo ngoba sekukhona abathile abatshelwa ukuthi abazalwa kuleli khaya. Abafowabo myeni nabo abasali, ezabo izingxabano ezokugaqela ifa lomfowabo yize enezingane nenkosikazi. Umangale nje uma sebeshaqa izimpahla kungakangcwatshwa.\n\n5 Kwesinye isikhathi ukwehluleka ukwamukela izimo ezilukhuni emhlabeni kudala impi enkulu emndenini. Lokhu kwenzeka lapho ilungu lomndeni onenkinga seliphumile lingawazisile amanye amalungu omndeni liyohlola kulabo ababonayo. Kusuka omkhulu umsindo lapho sekunukwa elinye ilungu lomndeni. Lona osuke esenukiwe kuvamise ukuba oyigazi, izihlobo ngisho nomzali okuzalayo imbala. Lapho-ke ingxabano yakhona ayipheli.\n\n6 Kulezi zingxabano asisali isihlava esidalwa ngukuncintisana kwabozalo ekutheni kusunguleke umona. Uqhudelana kanjani nodadewenu, nomfowenu ngoba uma uba nezingqinamba empilweni yibona bantu ongakhalela kubona uma usebunzimeni. Ingxabano iyakhula lapho sekunenzondo edalwa ngukungacabangelani niwumndeni futhi ningasasizani. Uzwe kuthiwa bekuqashwa endaweni thizeni isihlobo sakho ebesazi ngala mathuba omsebenzi sanquma ukuwuhlaba inhlali kwabozalo kepha sazisa abangani. Le nhliziyo embi idala igqubu elingapheli ngoba kwesinye isikhathi le nkulumo igcina isifikile ezindlebeni zomndeni. Umshiya kanjani umnewenu ekhaya engasebenzi evuka mihla namalanga eyofesa kunalokho ukhethe umngani?\n\n7 Ayisaphathwa-ke eyabashadene, babopha ifindo bafunge bagomele phambi komfundisi nezihlwele ukuthi bayohlukaniswa wukufa. Nabaphansi babikelwe ukuthi naba abantu sebengumndeni munye. Sigasele isihlava emshadweni. Azisali-ke nezingane uma kwembulelwa umhlaba ihlazo lomndeni nazo ziyathinteka kakhulu. Uma abazali bephethe ngokudabula incwadi yomshado, izingane sekumele zikhethe uhlangothi. Singezigxeke kakhulu lezi zingane ngoba izinga lempilo yazo liyaguquka. Zishintsha isikole, umuzi ebezihlala kuwo nezingubo zokugqoka. Bayaye balwe-ke nabazali kubangwa zona. Inhlamba kuleyo mpi ayisali, sekuthukwana nasesidlangalaleni, naphambi kwezingane. Ungaphika ukuthi laba bantu bake baba ngamathe nolimi njengoba sebephenduke inkukhu nempaka.\n\n8 Mazibuye emasisweni. Umndeni mawube yindawo enesithunzi namalungu omndeni uvikelane ukuze izitha zingayotholi intuba yokungena. Lokhu kungadala ukuthuthuka, uthando noxolo olungunaphakade. Uma kunokuhilizisana emndenini, wonke umndeni kusuka kwabancane kuya kwabadala, mabadonswe ngendlebe ukuthi babikele abomndeni nabozalo, kuxoxiswane. Uma inkinga ingasombululeki sekungayiwa koSonhlalakahle ukuze nalabo abangena ngenxeba banqindeke amandla bajokole. Ingani kuyashiwo ukuthi, eyomndeni kayingenwa.",
          "context": null,
          "options": null,
          "match_data": null,
          "guide_table": null
        },
        {
          "id": "1.2",
          "parent_id": null,
          "text": "Yisho isizathu esidala ukuthi izingxabano zomndeni zigcine sezaziwa ngumhlaba wonke. Bhekisa impendulo yakho esigabeni sokuqala.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.3",
          "parent_id": null,
          "text": "Chaza kafushane ukuthi isimo sokukhuluma esidwetshelwe esigabeni sesibili sikulekelele kanjani ukuqonda okukhulunywa ngakho kulesi sigaba.",
          "marks": 2,
          "scenario": null,
          "context": "Isimo sokukhuluma esidwetshelwe: \"izinkunzi ezimbili azibusi esibayeni esisodwa\"",
          "options": null,
          "match_data": null,
          "guide_table": null
        },
        {
          "id": "1.4",
          "parent_id": null,
          "text": "Nikeza okufanayo mayelana nosizo olutholakala esigabeni sesi-3 kanye nasesigabeni sesi-5.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.5",
          "parent_id": null,
          "text": "Khetha igama elingahambelani ngokomqondo naleli elibhalwe ngokugqamile.\n\nIgama elibhalwe ngokugqamile elitholakala esigabeni sesine liwumqondofana naleli ...",
          "marks": 1,
          "scenario": null,
          "context": "Igama elibhalwe ngokugqamile: umhobholo",
          "options": [
            {
              "label": "A",
              "text": "umhawu."
            },
            {
              "label": "B",
              "text": "umona."
            },
            {
              "label": "C",
              "text": "umgolo."
            },
            {
              "label": "D",
              "text": "umfantu."
            }
          ],
          "match_data": null,
          "guide_table": null
        },
        {
          "id": "1.6",
          "parent_id": null,
          "text": "Qhathanisa umqondo wesigaba sesi-6 kanye nesigaba sesi-7.",
          "marks": 3,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.7",
          "parent_id": null,
          "text": "Ucabanga ukuthi yisiphi isixazululo esingaqeda ukuncintisana kwamalungu omndeni? Nikeza amaphuzu AMABILI.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.8",
          "parent_id": null,
          "text": "Hlaziya ukuhambelana kwalesi sitatimende esibhalwe ngokugqamile esigabeni sesi-8 kanye nomqondo walesi sigaba.",
          "marks": 3,
          "scenario": null,
          "context": "Sitatimende esibhalwe ngokugqamile: \"eyomndeni kayingenwa\"",
          "options": null,
          "match_data": null,
          "guide_table": null
        },
        {
          "id": "1.9",
          "parent_id": null,
          "text": "Ake ufake isincomo sokuthi uma leli hlazo lokungezwani okubhekana nemindeni kungaba khona emndenini wakho ungenze njani.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.10",
          "parent_id": null,
          "text": "Shono ukuthi kwenzekani esithombeni sesi-2.",
          "marks": 2,
          "scenario": "UMBHALO B (OBUKWAYO) iqukethe izithombe ezine:\nISITHOMBE-1: Umndeni oxabanayo lapho ingane ikhala.\nISITHOMBE-2: Abameli kanye nencwadi yefa (INCWADI YEFA).\nISITHOMBE-3: Umndeni udla ndawonye kunesiphithiphithi.\nISITHOMBE-4: Isithombe sothando phakathi kwensizwa nentokazi.",
          "context": null,
          "options": null,
          "match_data": null,
          "guide_table": null
        },
        {
          "id": "1.11",
          "parent_id": null,
          "text": "Nikeza OKUNGUMEHLUKO ngezenzo phakathi kwabantu ababonakala esithombeni soku-1 kanye nababonakala esithombeni sesi-3.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.12",
          "parent_id": null,
          "text": "Qhathanisa umqondo oqukethwe UMBHALO A isigaba sesi-4 kanye nalokho okubonakala KUMBHALO B esithombeni sesi-2.",
          "marks": 4,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "1.13",
          "parent_id": null,
          "text": "Hlaziya okwenzeka esithombeni sesi-4.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 2",
      "title": "UKUFINGQA",
      "instructions": "Fingqa lesi siqeshana esimayelana nezindlela zokuziphatha uma umenywa emcimbini usebenzise amagama akho angedluli kwangama-70. Fingqa ngesigaba KUPHELA. Ungabe usasibhala isihloko uma usufingqa lesi siqeshana. Bhala inani lamagama owasebenzisile ekugcineni kwesiqeshana osifingqile.",
      "questions": [
        {
          "id": "2",
          "parent_id": null,
          "text": "Fingqa lesi siqeshana esilandelayo (UMBHALO C) esimayelana nezindlela zokuziphatha uma umenywa emcimbini.",
          "marks": 10,
          "scenario": "UMBHALO C: IZINDLELA ZOKUZIPHATHA UMA UMENYWA EMCIMBINI\n\nMiningi imicimbi esikhona kulezi zinsuku zanamuhla. Ohlela umcimbi uchitha imali eningi, ewulungiselela ukuze ube yimpumelelo. Uyaye ajabule futhi ajabulise nalabo abakhethile ukuthi bazombungazisa. Yonke imicimbi iba nemithetho okumele ilandelwe. Abamenywayo bathola izimemo ezibazisa ngomcimbi ezidinga uphendule ukuthi uyaphumelela noma awuzukuphumelela. Phendula kusenesikhathi ukuthi uzophumelela noma awuzukuphumelela ukuze kwaziwe ukuthi uyeza, ungabonakali usutheleka.\n\nUmcimbi uba muhle ngengqephu futhi uhlonipheke. Sekuvamisile ukuthi abamenywayo bacelwe ukuthi bagqoke imibala ethile. Hlonipha umcimbi ngokugqoka njengoba uceliwe ukuze ungaphoxi ezithombeni ezithwetshulwayo. Kuyaye kumangaze-ke ukuthi laba abangagqokile ngendlela efanele kube yibo abafuna ukuvela kakhulu ezithombeni.\n\nImiyalelo iyachaza ukuthi kumenywa abantu abaneminyaka emingaki. Umnikazi womcimbi ukwenza ngenhloso lokho. Abamenyiwe mabangezi nezingane nabangani babo abebengamenyiwe noma ngabe basondelene kangakanani nomnini womcimbi. Inkinga enkulu kujika kube yibona abafike nezingane abaziqhwakelisa ezitulweni. Abantu abadala bagcina sebemi ngezinyawo sekuzofanele umphathihlelo acele izingane ukuba zisukumele abantu abadala.\n\nPhatha isipho noma ngabe sincane kangakanani uma umenyiwe. Lesi yisenzo esikhombisa ubuntu nokubonga ukuthi ukhunjuliwe emcimbini. Yiso lesi sizathu esenza onomcimbi abameme kusenesikhathi ukuze bangagcini ngokuphumelela ukuza emcimbini kepha baphathe nezipho. Imicimbi iba namatafula okudla okunhlobonhlobo. Ungaziphakela ukudla okufunayo ngoba nguwena ozaziyo ukuthi udla kangakanani ukuze kugwemeke ukumosheka kokudla.\n\nMusa-ke ukuphaka uqongise isitsha, ukudla kube yintaba uze ungaboni ngale kwesitsha. Uma kwenzekile wangasutha, ungaphinda kodwa ungabi nomhobholo uphake ujike ushiye inqwaba yokudla abanye bangabe besakuthola.\n\nEmcimbini abantu bavamise ukuhamba ngezikhathi ezingafani. Ungathathi ukudla neziphuzo ukufake esikhwameni noma emotweni ungakuphiwanga umninimcimbi. Lokhu kuba kubi ngoba kusuke kukhona abasasele beqhubeka nokuzijabulisa. Imicimbi ivamile ukungabi nesikhathi sokuqala nokuphela yize kusuke kubhaliwe ekhadini lesimemo. Zihlelele wazi ukuthi uzoya ngani futhi uzogoduka kanjani ngemuva komcimbi. Kuba yinkinga uma okumemile usumthwesa umthwalo wokuthi akulande noma akufunele inqola yokubuyela emuva, ngemuva komcimbi.",
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 3",
      "title": "UKUHLAZIYA ISIKHANGISI",
      "instructions": "Fundisisa lesi sikhangisi (UMBHALO D) bese uphendula imibuzo ezolandela.",
      "questions": [
        {
          "id": "3.1",
          "parent_id": null,
          "text": "Shono ukuthi yikuphi okumele ukwenze uma ufuna ukuba yingxenye yabancintisanayo.",
          "marks": 1,
          "scenario": "UMBHALO D (Isikhangisi se-INDONI):\nUMCIMBI WAMAGUGU- INDONI\nKUNOMNCINTISWANO KAZIME WEZINTOMBI NAMAGEZA EZINSIZWA UNYAKA - 2024\nPHUTHUMA! THOLA ELAKHO ITHIKITHI\nwww.webticket.co.za\nUSUKU: 23 kuMANDULO 2024\nUMGQIBELO 12:00 - Durban ICC\nAMAFOMU OKUNGENELA ASEYATHOLAKALA-2024\nWALALA WASALA!",
          "context": null,
          "options": null,
          "match_data": null,
          "guide_table": null
        },
        {
          "id": "3.2",
          "parent_id": null,
          "text": "Kungani kusetshenziswe amalogo ehlukene kulesi sikhangisi?",
          "marks": 1,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.3",
          "parent_id": null,
          "text": "Chaza ngokusetshenziswa kwezokuxhumana kulesi sikhangisi.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.4",
          "parent_id": null,
          "text": "Iyini inhloso yokusebenzisa lesi sithombe salezi zinsizwa kanye nentokazi kulesi sikhangisi?",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.5",
          "parent_id": null,
          "text": "Phinda ubhale umusho otholakala kulesi sikhangisi othi, 'Thola elakho ithikithi,' ubesendleleni yamandla.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "3.6",
          "parent_id": null,
          "text": "Phawula ngekhono lomkhangisi lokusebenzisa ulimi kulesi sikhangisi.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 4",
      "title": "UKUHUMUSHA IKHATHUNI",
      "instructions": "Bukisisa UMBHALO E bese uphendula imibuzo elandelayo.",
      "questions": [
        {
          "id": "4.1",
          "parent_id": null,
          "text": "Chaza ukuthi bakuphi laba balingiswa.",
          "marks": 1,
          "scenario": "UMBHALO E (IKHATHUNI): Isithombe senja nensizwa. Inja iphethe ibhola. Isibiyelo sokucabanga senja sithi: \"Sesikwenze konke manje kepha siyahluleka. Buyakwehlula utshwala! Ake sizame leli qhinga lokugcina manje!\"",
          "context": null,
          "options": null,
          "match_data": null,
          "guide_table": null
        },
        {
          "id": "4.2",
          "parent_id": null,
          "text": "Khetha impendulo enembayo kulezi ezilandelayo.\n\nLesi sibiyelo esikule khathuni sichaza ukuthi:",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Uyakhuluma"
            },
            {
              "label": "B",
              "text": "Uyathetha"
            },
            {
              "label": "C",
              "text": "Uyahleba"
            },
            {
              "label": "D",
              "text": "Uyacabanga"
            }
          ],
          "match_data": null,
          "guide_table": null
        },
        {
          "id": "4.3",
          "parent_id": null,
          "text": "Xoxa kafushane ngomyalezo odluliswa ngumdwebi wale khathuni kubantu abasebashaba.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.4",
          "parent_id": null,
          "text": "Khipha imisho EMIBILI eqondile etholakala kulo musho ombaxa kulesi sibiyelo.",
          "marks": 2,
          "scenario": "UMBHALO F: USimangele ubonana noThemba okokuqala emuva kokutholana ezinkundleni zokuxhumana. UThemba ubukeka eyinja. UThemba uthi: \"Angazi uthuswa yini ngoba ngakutshela ukuthi ngangiyinja!\"",
          "context": null,
          "options": null,
          "match_data": null,
          "guide_table": null
        },
        {
          "id": "4.5",
          "parent_id": null,
          "text": "Chaza ukuthi yini ekhombisa ukuthi uSmangele wethukile kule khathuni.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "4.6",
          "parent_id": null,
          "text": "Hlaziya inkulumo kaThemba kanye nokuvezwa kwakhe njengomlingiswa kule khathuni.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        }
      ]
    },
    {
      "group_id": "QUESTION 5",
      "title": "IZAKHIWO NEZIMISO ZOKUSETSHENZISWA KOLIMI",
      "instructions": "Funda lesi siqeshana esingezansi bese uphendula imibuzo elandelayo.",
      "questions": [
        {
          "id": "5.1",
          "parent_id": null,
          "text": "Sebenzisa isenzo esisabizo esitholakala emgqeni wesi-2 odwetshelwe emshweni ozakhele wona.",
          "marks": 2,
          "scenario": "UMBHALO G: KUNGCONO UKUHLULEKA UZAMILE KUNOKUHLULEKA UKUZAMA\n\n1 Kuyiqiniso elingephikiswe ukuthi akekho noyedwa ongadikibali uma ezama okuthile kungaphumeleli. Abantu basaba ukusebenza ngokuzikhandla. Amaphupho abo agcina engafezekanga ngoba basuke besaba ukuzama. Ungabagxeka uthini labo bantu ngoba basuke besaba amehlo athe njo kubo alindele ukuthi uzohluleka nini. Abantu bayagconana lapho amaqembu edlala enkundleni yezemidlalo. Bayakhohlwa ukuthi kuningi okufundwa ngumuntu ngamaphutha emizamo yakhe. Ukuba lowo muntu ubengazamanga ngabe akafundanga ngisho into eyodwa vo.\n\n2 Kukhona abantu abangamagwala abahlalela ukugxeka zonke izenzo zabanye. Umbuzo wukuthi bayoqala nini ukwenza okuhle. Awube usabuzwa ngoba abalaleli ngisho sebegqugquzelwa ukuthi mabaqale ukuzithuthukisa. Basuke sebenamahloni okuthi sebekhulume kakhulu begxeka. Ngakho-ke kukhulu osekungalindeleka kubona. Kufanele abantu bakuqonde ukuthi lowo nalowo muntu kufuneka athole umvuzo wezithukuthuku zakhe.\n\n3 Bancamela ukuququdwa yinkemane ngenxa yokusaba ukuzibandakanya nezinhlelo zokuzithuthukisa ezingasiza ukuba baxoshe ikati eziko. Ngempela usuke umsabani umuntu okuhleka ngoba uzama? Ikhona yini impuphu akuthengela yona ukuze udle uma ungazamanga? Utshani obulele buvuswa ngomlilo. Baningi abayofa bengazamanga ngoba bejabulisa abantu abangabasizi ngalutho.",
          "context": "Igama elidwetshelwe emgqeni wesi-2: ukusebenza",
          "options": null,
          "match_data": null,
          "guide_table": null
        },
        {
          "id": "5.2",
          "parent_id": null,
          "text": "Shono ukuthi lisetshenziselweni igama elibhalwe ngokugqamile emgqeni wesi-4.",
          "marks": 1,
          "scenario": null,
          "context": "Igama elibhalwe ngokugqamile: njo",
          "options": null,
          "match_data": null,
          "guide_table": null
        },
        {
          "id": "5.3.1",
          "parent_id": "5.3",
          "text": "Khipha umusho oyinhloko.",
          "marks": null,
          "scenario": null,
          "context": "Emshweni omagatshagatsha obhalwe ngokugqamile emgqeni we-5: \"Abantu bayagconana lapho amaqembu edlala enkundleni yezemidlalo.\"",
          "options": null,
          "match_data": null,
          "guide_table": null
        },
        {
          "id": "5.3.2",
          "parent_id": "5.3",
          "text": "Umshwana okhonzile okhanyisayo.",
          "marks": 2,
          "scenario": null,
          "context": null,
          "options": null,
          "match_data": null,
          "guide_table": null
        },
        {
          "id": "5.4",
          "parent_id": null,
          "text": "Khetha impendulo enembayo kulezi ezilandelayo.\n\nChaza ukuthi le theksthi eyisiqeshana ihleleke kanjani:",
          "marks": 1,
          "scenario": null,
          "context": null,
          "options": [
            {
              "label": "A",
              "text": "Iyehlukanisa"
            },
            {
              "label": "B",
              "text": "Iyaqhathanisa"
            },
            {
              "label": "C",
              "text": "Iyalandisa"
            },
            {
              "label": "D",
              "text": "Iyachaza"
            }
          ],
          "match_data": null,
          "guide_table": null
        },
        {
          "id": "5.5",
          "parent_id": null,
          "text": "Sebenzisa igama elibhalwe ngokugqamile esigabeni sesi-2 emshweni ozakhele wona ukuze ukhombise ukuthi uyayazi incazelo yalo.",
          "marks": 2,
          "scenario": null,
          "context": "Igama elibhalwe ngokugqamile esigabeni sesi-2: umvuzo",
          "options": null,
          "match_data": null,
          "guide_table": null
        },
        {
          "id": "5.6",
          "parent_id": null,
          "text": "Bhala umusho ozakhele wona onegama elimqondofana naleli elidwetshelwe emgqeni we-14.",
          "marks": 1,
          "scenario": null,
          "context": "Igama elidwetshelwe emgqeni we-14: yinkemane",
          "options": null,
          "match_data": null,
          "guide_table": null
        },
        {
          "id": "5.7",
          "parent_id": null,
          "text": "Phinda ubhale umusho odwetshelwe esigabeni sesi-3 uqale ngesikhanyiso.",
          "marks": 1,
          "scenario": null,
          "context": "Umusho odwetshelwe esigabeni sesi-3: \"Utshani obulele buvuswa ngomlilo.\"",
          "options": null,
          "match_data": null,
          "guide_table": null
        }
      ]
    }
  ],
  "processing_metadata": {
    "method": "vision_fallback",
    "reason": "Low OpenDataLoader quality score",
    "cost_savings_percent": 0,
    "model": "gemini-3-flash-preview",
    "cache_eligible": false,
    "cache_hit": false,
    "cached_tokens": 0,
    "total_tokens": 18358,
    "cached_tokens_saved": 0
  }
}